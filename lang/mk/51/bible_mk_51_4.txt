1 Господари, правете им на робовите што е праведно и справедливо, знаејќи дека и вие имате Господар на небото. 
2 Бидете постојани во молитва со будност и благодарност! 
3 Молете се едновремено и за нас, за Бог да ни отвори врата за словото за да ја навестиме Христовата тајна, заради која сум и во окови, 
4 и да ја откријам јасно, онака како што треба да зборувам. 
5 Постапувајте мудро спрема надворешните, ползувајќи ја секоја можност. 
6 Bашиот говор секогаш да е со благост, зачинет со сол, за да знаете како треба да му одговорите секому. 
7 А за мене ќе ве извести Тихик, мил брат и верен служител и слуга во Господ, 
8 кого го испраќам кај вас токму затоа, за да дознаете како сме ние и да ги утеши вашите срца, 
9 заедно со верниот и мил брат Онисим, кој е кај вас. Тие ќе ви соопштат како е тука. 
10 Bе поздравува Аристарх, мојот другар во занданата, Марко, роднината на Барнаба (за кого примивте упатства: ако дојде кај вас, примете го) 
11 и Исус, наречен Јуст. Од обрежаните овие се единствени кои ми помагаат за Божјото царство и кои ми беа утеха. 
12 Bе поздравува вашиот сонародник Епафрас, слуга на Христос Исус, кој секогаш се бори за вас во молитви, за да стоите совршени и наполно уверени во целата Божја волја. 
13 Сведочам за него дека има голема ревност за вас, за оние во Лаодикеја и за оние во Хиераполис. 
14 Bе поздравуваат саканиот лекар Лука и Димас. 
15 Поздравете ги браќата во Лаодикеја, и Нимфана и црквата во нејзиниот дом. 
16 Кога ќе се прочита ова писмо кај вас, погрижете се да биде прочитано и во Лаодикејската црква! А она од Лаодикеја, прочитајте го и вие! 
17 Речете му на Архип: 'Bнимавај на службата која си ја примил во Господ, да ја исполниш!' 
18 Своерачен поздрав од мене, Павле. Спомнувајте си за моите окови. Благодат со вас!
