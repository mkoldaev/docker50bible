1 И им рече Господ на Мојсеја и Арона, велеки:
2 'Еве ја наредбата на законот, што Господ ја заповеда, кога рече: јави им на синовите Израилеви да ти доведат јуница црвеникава, без повреда, без недостаток, и која не била впрегнувана;
3 дајте ја на свештеникот Елеазар, и да ја изведат надвор од населбата на чисто место, и да ја заколат пред него.
4 И нека зема свештеникот Елеазар од крвта нејзина и нека попрска од нејзината крв седумпати пред скинијата на сведоштвото.
5 И потоа да ја изгорат пред очите негови: и кожата нејзина, и месото нејзино, и крвта, а и нечистотиите нејзини - да ги изгорат.
6 И свештеникот да зема кедрово дрво, и исоп, и нишка од темноцрвена волна и да ги стави во средината на огнот каде што гори јуницата.
7 А свештеникот да ја испере облеката своја и да го измие телото свое со вода, а потоа да влезе во населбата, и свештеникот ке биде нечист до вечерта.
8 И оној, што ја изгорел, да ја испере облеката своја со вода, и да го измие телото свое со вода, и да биде нечист до вечерта.
9 А некој чист да ја собере пепелта од јуницата и да ја остави надвор од населбата на чисто место, и таа да се чува за општеството на синовите Израилеви, за приготвување очистителна вода.
10 А оној, пак, што ја собрал пепелта од јуницата, да ја испере облеката своја, и да биде нечист до вечерта. Тоа нека биде вечно озаконение за синовите Израилеви и за придојдените, што живеат ме у нив.
11 Оној што ке се допре до мртво тело на кој и да било човек, да биде нечист седум дена:
12 тој треба да се очисти со таа вода на третиот ден и на седмиот ден, и ке биде чист; ако, пак, не се очисти на третиот и седмиот ден, нема да биде чист.
13 Секој, што се допрел до мртво тело на кој и да било умрен човек и не се очистил, ке ја оскверни скинијата Господова; тој човек да се истреби од Израилот, зашто не е попрскан со вода за очистување, тој е нечист, нечистотата е се‘ уште на него.
14 Еве го законот: ако човек умре дома, тогаш секој, што ке влезе во домот, и се‘ што е во шаторот, да биде нечисто седум дена;
15 секој откриен сад, незаврзан и непокриен, е нечист.
16 Секој, што ке се допре в поле до ранет, или до умрен, или до човечка коска, или до гроб, да биде нечист седум дена.
17 За нечистиот да земат пепел од онаа изгорена жртва за очистување и да сипаат над неа изворска вода во сад.
18 И некој чист нека зема исоп и нека го потопи во вода и да го попрска домот и сите садови и лу е, што ке се најдат таму, и оној, што се допрел до човечка коска, или до ранет, или до умрен, или до гроб;
19 и чистиот да го попрска нечистиот на третиот и седмиот ден и во седмиот ден тој ке се очисти; и да ја испере облеката своја, и да го измие телото свое со вода, и нечист ке биде до вечерта.
20 Ако некој се оскверни и не се очисти, тој човек да се истеби од народот, зашто тој го осквернил светилиштето Господово: тој не е испрскан со вода за попрскување, нечист е.
21 Тоа нека ви биде вечна наредба. И оној, кој прска со вода за попрскување да ја испере облеката своја; и оној кој се допрел до вода за попрскување, да биде нечист до вечерта.
22 И се‘, до што ке се допре нечистиот, да биде нечисто, и човек кој се допрел, ке биде нечист до вечерта.'
