1 И Самуил му рече на сиот Израил: 'Ете, јас го послушав вашиот глас во се, што ми рековте, и ви поставив цар,
2 и еве, царот оди пред вас: а јас остарев и побелев; и синовите мои се со вас. Јас, пак, одев пред вас од младини до денес.
3 Па еве ме, сведочете против мене пред Господа, и пред Неговиот помазаник: кому сум зел вол, кому сум зел осел, кого сум навредил и кого сум притискал, од кого сум зел дар и ги затворил очите пред делото негово, и јас ке ви ги вратам.'
4 И одговорија: 'Ти не си не навредувал, ниту си не измачувал и од никого ништо не си зел.'
5 И тој им рече: 'Сведок против вас е Господ, сведок е и помазаникот Негов во овој ден, дека не најдовте ништо против мене.' И тие одговорија: 'Сведок е.'
6 Тогаш Самуил му рече на народот: 'Сведок е Господ, Кој ги постави Мојсеја и Арона и Кој ги изведе вашите татковци од Египетската земја.
7 А сега застанете, и јас ке се судам со вас пред Гсопода за сите добри дела, што Он ви ги направи вам и на татковците ваши.
8 Кога Јаков дојде во Египет, и татковците ваши почнаа да викаат кон Господа, Господа го испрати Мојсеја и Арона, и тие ги изведоа татковиците ваши од Египет и ги населија на ова место.
9 Но тие Го заборавија Господа, својот Бог, и Он ги предаде во рацете на Сисар, асирскиот војвода, и во рацете на Филистејците и во рацете на моавскиот цар, кои војуваа против нив.
10 А кога повикаа пак кон Господа и рекоа: 'Згрешивме, што Го оставивме Господа и почнавме да им служиме на Вааловци и Астарти, спаси не сега од рацете на непријателите наши, и ние ке Ти служиме Тебе.'
11 Тогаш Господ го испрати Јоровала и Варака, Ефтија и Самуила и ве спаси од рацете на околните непријатели ваши, и вие живеевте во мир.
12 Но кога видовте, дека амонитскиот цар Наас оди против вас, вие ми рековте: 'Не, нека царува цар над нас', штом Господ, вашиот Бог, е ваш цар.
13 И така, еве го царот, што го избравте, кого го сакавте; ете, Господ ви постави цар.
14 Ако се плашите од Господа и Му служите, ако го слушате гласот Негов и не се противите на заповедите Господови, вие и царот ваш, кој царува над вас, и ако одите по Господа, вашиот Бог, тогаш раката Господова нема да биде против вас;
15 ако, пак, не го слушате гласот Господов и почнете да се противите на заповедите Господови, раката на Господа ке биде против вас, како што беше против татковците ваши.
16 А сега станете и погледнете го големото дело, кое Господ го изврши пред очите ваши:
17 нели е сега пченична жетва? Но јас ке Го призовам Господа, и Он ке испрати гром и дожд, и вие ке дознаете и ке видите, колку е голем гревот, што го направивте пред очите на Господа, барајки за себеси цар.'
18 И Самуил го призва Господа, и Господа испрати гром и дожд во тој ден; и сиот народ многу се исплаши од Господа и Самуила.
19 и сиот народ му рече на Самуила: 'Помоли се за слугите свои пред Господа, твојот Бог, за да не умреме; зашто кон сите гревови наши додадовме уште еден грев, кога баравме за себеси цар.'
20 А Самуил му одговори на народот и рече: 'Не плашете се, вие го направивте, вистина, тој грев, но само не отстапувајте од Господа, и служете Му на Господа од се срце,
21 и не одете по ништожни богови, кои нема да ви донесат корист и нема да ве спасат, бидејки се ништо;
22 а Господ нема да го остави народот Свој заради Своето големо име, бидејки на Господа му беше угодно да ве избере за Свој народ;
23 исто така и јас нема да си дозволам грев пред Господа, да престанам да се молам за вас, и ке ви го покажувам добриот и правиот пат;
24 само бојте се од Господа и служете Му вистински од сето свое срце, зашто видовте, какви големи дела изврши Он со вас;
25 ако пак вршите зло, тогаш и вие и царот ваш ке загинете.'
