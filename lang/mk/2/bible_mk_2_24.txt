1 И му рече Бог на Мојсеја: 'Качи се при Господа ти и Арон, Надав и Авиуд и седумдесетте старешини Израилеви и поклонете Му се оддалеку на Господа;
2 и да пристапи Мојсеј сам до Господа, но тие, пак, да не пристапуваат, и народот со нив да не се искачува.'
3 Дојде Мојсеј и му ги повтори на народот сите зборови Божји и сите заповеди. И сиот народ одговори во еден глас, и рече: 'Сите зборови што ги кажал Господ ке ги помниме и ке слушаме.'
4 И ги напиша Мојсеј сите зборови Господови, па станувајки утредента рано, подигна жртвеник под гората, и дванаесет столбови за дванааесетте Израилеви племиња,
5 и прати младичи од синовите Израилеви, и тие принесоа жртви сепаленици и жртви мирни на Господа Бога.
6 Потоа Мојсеј зеде половина од крвта и ја налеа во чаша, а другата половина од крвта ја изли на жртвеникот;
7 па ја зеде книгата на заветот и му ја причита гласно на народот, а тие рекоа: 'Се‘, што рекол Господ, ке правиме и ке бидеме послушни.'
8 Тогаш Мојсеј ја зеде крвта, и го попрска со неа народот, велејки: 'Ова е крвта на заветот, кој го постави Господ со вас за сите оние зборови.'
9 И се искачија потоа Мојсеј и Арон, Надав и Авиуд, и седумдесетте старешини Израилеви горе
10 и го видоа местото каде што стоеше Бог Израилев; а подножјето Негово како да беше од Камен сафир, со сјај како сводот небески по чистота.
11 И не се повреди никој од избраните ме у синовите Израилеви: тие Го видоа местото на Бога, па јадеа и пиеја.
12 И му рече Господ на Мојсеја: 'Качи се при Мене на гората и остани тука; ке ти дадам камени плочи со закон и заповеди, што ги напишав за да им бидат закон.'
13 Тогаш стана Мојсеј со Исуса, неговиот помошник, и се искачија на гората Божја,
14 а на старешините им рекоа: 'Почекајте тука во молчење додека се вратиме при вас; а, ете, Арон и Ор се со нас, па, ако има некој нешто за судење, нека оди при нив.'
15 И се искачи Мојсеј на гората, а облак ја покри планината,
16 и беше слава Господова на гората Синајска; и облак ја покриваше шест дена; а во седмиот ден го повика Мојсеја пред облакот.
17 А славата Господова се гледаше како оган што гори на врвот од гората пред синовите Израилеви.
18 И Мојсеј влезе среде облакот и се качи на гората; и остана таму Мојсеј четириесет дена и четириесет ноки.
