1 Радувајте се, праведници, во Господа: на праведниците им прилега похвала.
2 Славете Го Господа со гусли, пејте Му на псалтир со десет жици,
3 пејте Му нова песна; пејте Му силно и со восклик,
4 зашто словото на Господа е право, и сите дела Негови се вистински.
5 Он сака милостиња и суд преведен; со милоста Господова е исполнета земјата.
6 Преку словото на Господа се зацврстија небесата, и преку Духот на устата Негова - сите сили нивни.
7 Он ги собира како во мев морските води; бездните ги става во сокровишта.
8 Нека се бои од Господа целата земја; нека треперат пред Него сите жители во вселената,
9 зашто Он рече и тие настанаа; Он заповеда и се создадоа.
10 Господ ги руши помислите на незнабошците, ги спречува намерите нивни и ги сопира помислите на кнезовите.
11 А замислата Господова вечно постои; мислите на срцето Негово преминуваат од род во род.
12 Блажен е оној народ, на кој Господ му е Бог, и лу ето, кои Он ги избрал за наследството Свое.
13 Од небесата погледа Господ, ги виде сите синови човечки;
14 од престолот, на кој седи, погледна на сите, кои живеат по земјата:
15 Он, Кој на сите ним им ги создал срцата, ги знае сите дела нивни.
16 Не го спасува царот голема војска; голема сила ни исполинот нема да го спаси.
17 Несигурен е коњот за спасување, со глемата сила своја не може никогаш да се избави.
18 Но, ете, очите Господови се врз оние, кои се бојат од Него и кои се надеваат на милоста Негова,
19 дека Он ке ја спаси душата нивна од смрт и во време на глад ке ги прехрани.
20 Душата наша се надева на Господа: зашто Он е наш помошник и наш заштитник,
21 зашто во Него ке се весели срцето наше; оти на името Негово свето се надеваме.
22 Милоста Твоја нека биде над нас, Господи, онака како што Ти се надеваме.
