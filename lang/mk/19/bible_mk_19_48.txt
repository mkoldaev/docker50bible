1 Голем е Господ и многу фален во градот на нашиот Бог, на Својата света гора.
2 Прекрасна возвишеност, радост на целата земја е гората Сион; на северната страна нејзина е градот на големиот Цар.
3 Бог, Кој е во Својот дворец, знаеме дека е заштитник.
4 Зашто, ете, се собраа царевите земни и сите дојдоа заедно,
5 па, откако видоа, се восхитија, се збунија и се поколебаа:
6 страв ги опфати таму, па се мачеа како жена родилка;
7 и со силен ветар ги разби тарсиските кораби.
8 Како што чувме, така и видовме во градот на Господа на силите, во градот на нашиот Бог: Бог го основа за довека.
9 Ја примивме, Боже, милоста Твоја среде храмот Твој.
10 Според името Твое, Боже, е и Твојата похвала до краиштата на земјата: Твојата десница е полна со правда.
11 Нека се весели гората Сион, и да се радуваат јудејските керки заради Твоите судови, Господи.
12 Одете околу Сион и обиколете го, прикажувајте во кулите негови.
13 Положете ги срцата свои во неговата мок; разгледајте ги неговите дворци, за да му раскажете на идниот род.
14 Зашто овој Бог е наш Бог во сите векови: Он ке ни биде пастир вечен.
