1 Ходите да се вратимо ка Господу; јер Он раздре, и исцелиће нас, рани, и завиће нас.
2 Повратиће нам живот до два дана, трећи дан подигнуће нас, и живећемо пред Њим.
3 Тада ћемо познати Господа и све ћемо Га више познавати; јер Му је излазак уређен као зора, и доћи ће нам као дажд, као позни дажд који натапа земљу.
4 Шта да ти учиним, Јефреме? Шта да ти учиним, Јуда? Јер је доброта ваша као облак јутарњи и као роса која у зору падне, па је нестане.
5 Зато их секох преко пророка и убијах речима уста својих, и светлост судова твојих изиђе.
6 Јер је мени милост мила а не жртва, и познавање Бога већма него жртва паљеница.
7 Али они преступише завет као Адам; ту ме изневерише.
8 Галад је град оних који чине безакоње, по њему су крвави трагови.
9 А дружина је свештеничка као чета која дочекује људе, убијају на путу у Сихем, чине грдило.
10 У дому Израиљевом видим страхоту; онде је курвање Јефремово, Израиљ се оскврни.
11 И теби је, Јуда, приправљена жетва, кад вратим робље народа свог.
