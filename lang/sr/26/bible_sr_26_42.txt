1 И изведе ме у спољашњи трем према северу, и доведе ме ка клетима, које беху према одељеној страни и према грађевини на северу.
2 С лица беше у дужину сто лаката код северних врата, а у ширину педесет лаката.
3 Према унутрашњем трему од двадесет лаката и према поду спољашњег трема беху клети према клетима у три реда.
4 И пред клетима беше ходник у ширину од десет лаката, унутра, пут к њима од једног лакта, и врата беху према северу.
5 А најгорње клети беху тешње, јер клети доње и средње у згради излажаху већма него оне.
6 Јер беху на три пода, али немаху ступова као у трему, и зато се сужаваше изнад доњег и средњег од земље.
7 А ограда која беше споља према клетима к трему спољашњем пред клетима имаше у дужину педесет лаката.
8 Јер дужина клетима, које беху у трему спољашњем, беше педесет лаката. И гле, пред црквом беше сто лаката.
9 А под тим клетима беше улаз с истока, којим се улажаше у њих из спољашњег трема.
10 У ширини ограде тог трема к истоку пред одељеном страном и пред грађевином беху клети.
11 А пред њима беше пут као код северних клети; једнаке дужине и једнаке ширине беху, и излази им и врата беху једнака.
12 И каква беху врата у клети које беху према југу, таква беху врата где се почињаше пут пред оградом право к истоку, кад се иде к њима.
13 И рече ми: Северне клети и јужне клети пред одељеном страном јесу свете клети, где свештеници који приступају ка Господу једу пресвете ствари, онде ће остављати пресвете ствари и дар и принос за грех и принос за кривицу, јер је свето место.
14 Кад свештеници уђу, неће излазити из светиње у спољашњи трем, него ће онде остављати хаљине своје у којима служе, јер су свете, и облачиће друге хаљине, па онда излазити к народу.
15 И измеривши дом унутрашњи одведе ме на врата источна и измери свуда унаоколо.
16 Измери источну страну трском мерачком, и беше пет стотина трсака, трском мерачком унаоколо.
17 Измери северну страну, и беше пет стотина трсака, трском мерачком унаоколо.
18 Измери јужну страну, и беше пет стотина трсака, трском мерачком.
19 И окренувши се на западну страну, измери, и беше пет стотина трсака, трском мерачком.
20 Измери са четири стране, и беше зид унаоколо пет стотина трсака дуг и пет стотина широк да раздваја свето место од светског.
