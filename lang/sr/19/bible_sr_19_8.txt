1 Господе, Господе наш! Како је величанствено име Твоје по свој земљи! Подигао си славу своју више небеса.
2 У устима мале деце и која сисају чиниш себи хвалу насупрот непријатељима својим, да би учинио да замукне непријатељ и немирник.
3 Кад погледам небеса Твоја, дело прста Твојих, месец и звезде, које си Ти поставио;
4 Шта је човек, те га се опомињеш, или син човечји, те га полазиш?
5 Учинио си га мало мањег од анђела, славом и чашћу венчао си га;
6 Поставио си га господарем над делима руку својих, све си метнуо под ноге његове,
7 Овце и волове све, и дивље звериње,
8 Птице небеске и рибе морске, шта год иде морским путевима.
9 Господе, Господе наш! Како је величанствено име Твоје по свој земљи!
