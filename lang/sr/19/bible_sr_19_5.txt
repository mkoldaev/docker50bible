1 Чуј, Господе, речи моје, разуми помисли моје.
2 Слушај вику моју, царе мој и Боже мој! Јер се Теби молим, Господе!
3 Ујутру слушаш глас мој, ујутру стојим пред Тобом, и чекам.
4 Јер си Ти Бог који неће безакоња; у Тебе нема места ко је зао.
5 Безбожници неће изаћи пред очи Твоје; Ти ненавидиш све који чине безакоње.
6 Потиреш лажљивце; на крвопиоце и лукаве мрзи Господ.
7 А ја по великој милости Твојој улазим у дом Твој, и клањам се у светој цркви Твојој са страхом Твојим.
8 Господе! Води ме у правди својој; ради непријатеља мојих поравни преда мном пут свој.
9 Јер нема у устима њиховим истине; у њима је неваљалство; грло им је гроб отворен; на језику им је дволичење.
10 Боже! Не дај им напретка, нека се разбију помисли њихове. За многа неваљалства њихова обори их, јер се побунише на Тебе.
11 Па ће се радовати сви који се у Те уздају; довека ће се веселити које Ти заклањаш; дичиће се који љубе име Твоје.
12 Јер Ти, Господе, благосиљаш праведника, као штитом заклањаш га милошћу својом.
