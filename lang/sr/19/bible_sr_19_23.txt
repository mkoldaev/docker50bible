1 Господ је пастир мој, ништа ми неће недостајати.
2 На зеленој паши пасе ме, води ме на тиху воду.
3 Душу моју опоравља, води ме стазама праведним имена ради свог.
4 Да пођем и долином сена смртнога, нећу се бојати зла; јер си Ти са мном; штап Твој и палица Твоја теши ме.
5 Поставио си преда мном трпезу на видику непријатељима мојим; намазао си уљем главу моју, и чаша је моја препуна.
6 Да! Доброта и милост Твоја пратиће ме у све дане живота мог, и ја ћу наставати у дому Господњем задуго.
