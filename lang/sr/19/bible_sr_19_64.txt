1 Чуј, Боже, глас мој у јаду мом; од страшног непријатеља сачувај живот мој.
2 Сакриј ме од гомиле безаконика, од чете злочинаца,
3 Који наоштрише језик свој као мач, стрељају речима, које задају ране,
4 Да би из потаје убили правога. Изненада ударају на њ и не боје се;
5 Утврђују себе у злим намерама, договарају се како ће замке сакрити, веле: Ко ће их видети?
6 Измишљају злочинства и говоре: Свршено је! Шта ће се радити, смишљено је! А шта је унутра и срце у човека дубоко је.
7 Али ће их Бог поразити; удариће их стрела изненада.
8 Обориће један другог језиком својим. Ко их год види, бежаће од њих.
9 Сви ће се људи бојати и казиваће чудо Божије, и познаће у томе дело Његово.
10 А праведник ће се веселити о Господу и уздаће се у Њега, и хвалиће се сви који су правог срца.
