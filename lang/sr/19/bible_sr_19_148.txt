1 Хвалите Господа на небесима, хвалите Га на висини.
2 Хвалите Га, сви анђели Његови, хвалите Га, све војске Његове!
3 Хвалите Га, сунце и месече, хвалите Га, све звезде сјајне!
4 Хвалите Га, небеса над небесима и водо над небесима!
5 Нека хвале име Господње, јер Он заповеди и створише се.
6 Постави их засвагда и зававек, даде наредбу, која неће проћи.
7 Хвалите Господа на земљи, велике рибе и све бездане;
8 Огањ и град, снег и магла, ветар силни, који извршује реч Његову.
9 Горе и сви хумови, родна дрвета и сви кедри,
10 Звери и сва стока, бубине и птице крилате,
11 Цареви земаљски и сви народи, кнезови и све судије земаљске,
12 Момци и девојке, старци и деца
13 Нека хвале име Господње; јер је само Његово име узвишено, слава Његова на земљи и на небу.
14 Он је узвисио рог народа свог, славу свих светаца својих, синова Израиљевих, народа који је близу Њега.
