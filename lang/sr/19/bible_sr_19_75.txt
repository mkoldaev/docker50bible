1 Хвалимо Те, Боже, хвалимо; близу је име Твоје. За Тебе казују чудеса Твоја.
2 'Кад видим да је време, судићу право.
3 Њиха се земља са свима који живе на њој, ја утврђујем ступове њене.'
4 Кажем хвалишама: Не хвалите се, и безаконицима: Не дижите рог.
5 Не дижите у вис рог свој, не говорите тврдоглаво.
6 Јер узвишавање не долази ни од истока ни од запада ни од пустиње;
7 Него је Бог судија, једног понижује а другог узвишује.
8 Јер је чаша у руци Господу, вино ври, наточио је пуну, и раздаје из ње. И талог ће њен прогутати, испиће сви безбожници на земљи.
9 А ја ћу казивати довека, певаћу Богу Јаковљевом.
10 'Све ћу рогове безбожницима поломити, а рогови праведникови узвисиће се.'
