1 Чуј, Боже, вику моју, слушај молитву моју.
2 Од краја земље вичем к Теби, кад клону срце моје. Изведи ме на гору, где се не могу попети.
3 Јер си Ти уточиште моје, тврди заклон од непријатеља.
4 Да живим у стану Твом довека, и починем под кровом крила Твојих.
5 Јер Ти, Боже, чујеш завете моје и дајеш ми достојање оних који поштују име Твоје.
6 Додај дане к данима царевим, и године његове продужи од колена на колено.
7 Нека царује довека пред Богом; заповеди милости и истини нека га чувају.
8 Тако ћу певати имену Твом свагда, извршујући завете своје сваки дан.
