1 Благосиљам Господа у свако доба, хвала је Његова свагда у устима мојим.
2 Господом се хвали душа моја; нека чују који страдају, па нека се радују.
3 Величајте Господа са мном, узвишујмо име Његово заједно.
4 Тражих Господа, и чу ме, и свих невоља мојих опрости ме.
5 Који у Њега гледају просветљују се, и лица се њихова неће постидети.
6 Овај страдалац завика, и Господ га чу, и опрости га свих невоља његових.
7 Анђели Господњи станом стоје око оних који се Њега боје, и избављају их.
8 Испитајте и видите како је добар Господ; благо човеку који се узда у Њ.
9 Бојте се Господа, свети Његови; јер који се Њега боје, њима нема оскудице.
10 Лавови су убоги и гладни, а који траже Господа, не недостаје им ниједног добра.
11 Ходите, децо, послушајте ме; научићу вас страху Господњем.
12 Који човек жели живот, љуби дане да би видео добро?
13 Устављај језик свој ода зла, и уста своја од преварне речи.
14 Клони се ода зла, и чини добро, тражи мир и иди за њим.
15 Очи су Господње обраћене на праведнике, и уши Његове на јаук њихов.
16 Али је страшно лице Господње за оне који чине зло, да би истребио на земљи спомен њихов.
17 Вичу праведни, и Господ их чује, и избавља их од свих невоља њихових.
18 Господ је близу оних који су скрушеног срца, и помаже онима који су смерног духа.
19 Много невоље има праведник, али га од свих избавља Господ.
20 Чува Господ све кости његове, ни једна се од њих неће сломити.
21 Безбожника убиће зло, и који ненавиде праведника превариће се.
22 Господ искупљује душу слуга својих, и који се год у Њега уздају, неће се преварити.
