1 Славите Господа, јер је добар; јер је довека милост Његова;
2 Славите Бога над боговима; јер је довека милост Његова.
3 Славите Господара над господарима; јер је довека милост Његова;
4 Оног, који један твори чудеса велика; јер је довека милост Његова;
5 Који је створио небеса премудро; јер је довека милост Његова;
6 Утврдио земљу на води; јер је довека милост Његова;
7 Створио велика видела; јер је довека милост Његова;
8 Сунце, да управља даном; јер је довека милост Његова;
9 Месец и звезде, да управљају ноћу; јер је довека милост Његова;
10 Који поби Мисир у првенцима његовим; јер је довека милост Његова;
11 Изведе из њега Израиља; јер је довека милост Његова;
12 Руком крепком и мишицом подигнутом; јер је довека милост Његова;
13 Који раздвоји Црвено Море; јер је довека милост Његова;
14 И проведе Израиља кроз сред њега; јер је довека милост Његова;
15 А Фараона и војску његову врже у море црвено; јер је довека милост Његова;
16 Преведе народ свој преко пустиње; јер је довека милост Његова;
17 Поби цареве велике; јер је довека милост Његова;
18 И изгуби цареве знатне; јер је довека милост Његова;
19 Сиона, цара аморејског; јер је довека милост Његова;
20 И Ога, цара васанског; јер је довека милост Његова;
21 И даде земљу њихову у достојање; јер је довека милост Његова;
22 У достојање Израиљу, слузи свом; јер је довека милост Његова;
23 Који нас се опомену у понижењу нашем; јер је довека милост Његова;
24 И избави нас од непријатеља наших; јер је довека милост Његова;
25 Који даје храну сваком телу; јер је довека милост Његова;
26 Славите Бога небеског; јер је довека милост Његова.
