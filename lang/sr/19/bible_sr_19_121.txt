1 Подижем очи своје ка горама; одакле ми долази помоћ?
2 Помоћ је мени од Господа, који је створио небо и земљу.
3 Неће дати да попузне нога твоја; не дремље чувар твој.
4 Гле, не дремље и не спава чувар Израиљев.
5 Господ је чувар твој, Господ је сен твој, Он ти је с десне стране.
6 Дању те неће сунце убити ни месец ноћу.
7 Господ ће те сачувати од сваког зла, сачуваће душу твоју Господ.
8 Господ ће чувати улазак твој и излазак твој, одсад и довека.
