1 Како су мили станови Твоји, Господе над силама!
2 Гине душа моја желећи у дворе Господње; срце моје и тело моје отима се к Богу Живом.
3 И птица находи кућу, и ластавица гнездо себи где леже птиће своје, код олтара Твојих, Господе над силама, царе мој и Боже мој!
4 Благо онима који живе у дому Твом! Они Те хвале без престанка.
5 Благо онима којима је сила у Теби, и којима су у срцу путеви Твоји!
6 Идући долином плачевном, претварају је у изворе, и дажд је одева благословима.
7 Иду збор за збором, јављају се пред Богом на Сиону.
8 Господе, Боже над силама! Услиши молитву моју, Боже Јаковљев!
9 Боже, браничу наш! Сагни се и види лице помазаника свог!
10 Јер је боље један дан у дворима Твојим од хиљаде. Волим бити на прагу дома Божијег него живети у шаторима безбожничким.
11 Јер је Господ Бог сунце и штит, Господ даје благодат и славу; онима који ходе у безазлености не ускраћује ниједног добра.
12 Господе над силама! Благо човеку, који се у Те узда!
