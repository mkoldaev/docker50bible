1 Рече Господ Господу мом: Седи мени с десне стране, док положим непријатеље Твоје за подножје ногама Твојим.
2 Скиптар силе даје ти Господ са Сиона: владај сред непријатеља својих.
3 У дан рата Твог народ је Твој готов у светој красоти. Као роса зори из утробе, таква је у Тебе младост Твоја.
4 Господ се заклео, и неће се покајати: ти си свештеник довека по реду Мелхиседековом.
5 Господ је теби с десне стране. Побиће у дан гнева свог цареве;
6 Судиће народима, напуниће земљу трупова; сатрће главу на земљи широкој.
7 Из потока ће на путу пити, и зато ће подигнути главу.
