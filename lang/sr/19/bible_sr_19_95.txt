1 Ходите, запевајмо Господу, покликнимо Богу, граду спасења свог!
2 Изађимо пред лице Његово с хвалом, у песмама покликнимо Му!
3 Јер је Господ велик Бог и велик Цар над свим боговима.
4 У Његовој су руци дубине земаљске, и висине горске Његове су.
5 Његово је море и Он га је створио, и сухоту руке су Његове начиниле.
6 Ходите, поклонимо се, припаднимо, клекнимо пред Господом, Творцем својим.
7 Јер је Он Бог наш, и ми народ паше Његове и овце руке Његове. Сад кад бисте послушали глас Његов:
8 'Немојте да вам одрвени срце ваше као у Мериви, као у дан кушања у пустињи,
9 Где ме кушаше оци ваши, испиташе и видеше дело моје.
10 Четрдесет година срдих се на род онај, и рекох: Ови људи тумарају срцем, и не знају путеве моје;
11 И зато се заклех у гневу свом да неће ући у мир мој.'
