1 Појте Господу песму нову; хвала да Му је на сабору светих.
2 Нека се весели Израиљ о Створитељу свом, синови сионски нек се радују о цару свом.
3 Нека хвале име Његово покликујући, у бубањ и гусле нека Му ударају.
4 Јер је мио Господу народ Његов, украшава смерне спасавајући их.
5 Нек се веселе свеци у слави, и нек се радују на постељама својим.
6 Слава је Божија у устима њиховим, и мач с обе стране оштар у руци њиховој,
7 Да се освете народима, и покарају племена;
8 Да свежу цареве њихове у ланце, и властелу њихову у окове гвоздене,
9 И изврше на њима написани суд. Ова је част свима свецима Његовим. Алилуја!
