1 Господе! Како је много непријатеља мојих! Многи устају на ме.
2 Многи говоре за душу моју: Нема му помоћи од Бога.
3 Али Ти си, Господе, штит који ме заклања, слава моја; Ти подижеш главу моју.
4 Гласом својим вичем ка Господу, и чује ме са свете горе своје.
5 Ја лежем, спавам и устајем, јер ме Господ чува.
6 Не бојим се много хиљада народа што са свих страна наваљује на ме.
7 Устани, Господе! Помози ми, Боже мој! Јер Ти удараш по образу све непријатеље моје; разбијаш зубе безбожницима.
8 Од Господа је спасење; нека буде на народу Твом благослов Твој!
