1 У Господа се уздам; зашто говорите души мојој: 'Лети у гору као птица;
2 Јер ево грешници натегоше лук, запеше стрелу своју за тетиву, да из мрака стрељају праве срцем.
3 Кад су раскопани темељи, шта ће учинити праведник?'
4 Господ је у светом двору свом, престо је Господњи на небесима; очи Његове гледају; веђе Његове испитују синове човечије.
5 Господ испитује праведнога; а безбожнога и коме је мило чинити зло ненавиди душа Његова.
6 Пустиће на безбожнике дажд од живог угљевља, огња и сумпора; и огњени ветар биће им део из чаше;
7 Јер је Господ праведан, љуби правду; лице ће Његово видети праведници.
1 Милост и правду певам; Тебе, Господе, славим.
2 Размишљам о путу правом, кад би год дошао к мени, ходим у безазлености срца свог у дому свом.
3 Не стављам пред очи своје речи непотребне, мрзим на дела која су против закона, не пристајем за њима.
4 Срце покварено далеко је од мене; злих не знам.
5 Ко тајно опада ближњег свог, тог изгоним; ко је охолог ока и надутог срца, тог не трпим.
6 Очи су моје обраћене на верне на земљи, да би седели са мном. Ко ходи путем правим, тај служи мени.
7 Не живи у дому мом који ради лукаво; који говори лаж, не стоји пред очима мојим.
8 Јутром затирем све безбожнике на земљи, да бих истребио из града Господњег све који чине безакоње.
