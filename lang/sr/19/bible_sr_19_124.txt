1 Да није био Господ с нама, нека рече Израиљ,
2 Да није био Господ с нама, кад људи усташе на нас,
3 Живе би нас прождрли, кад се распали гнев њихов на нас;
4 Потопила би нас вода, река би покрила душу нашу;
5 Покрила би душу нашу силна вода.
6 Благословен Господ, који нас не даде зубима њиховим да нас растржу!
7 Душа се наша избави као птица из замке ловачке; замка се раскиде, и ми се избависмо.
8 Помоћ је наша у имену Господњем, који је створио небо и земљу.
