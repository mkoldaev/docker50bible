1 Мило ми је што Господ услиши молитвени глас мој;
2 Што пригну к мени ухо своје; и зато ћу Га у све дане своје призивати.
3 Опколише ме болести смртне, и јади паклени задесише ме, наиђох на тугу и муку;
4 Али призвах име Господње: Господе! Избави душу моју!
5 Добар је Господ и праведан, и Бог је наш милостив;
6 Чува просте Господ; бејах у невољи, и поможе ми.
7 Врати се душо моја, у мир свој! Јер је Господ добротвор твој!
8 Ти си избавио душу моју од смрти, око моје од суза, ногу моју од спотицања.
9 Ходићу пред лицем Господњим по земљи живих.
10 Веровах кад говорих: У љутој сам невољи.
11 Рекох у сметњи својој: Сваки је човек лажа.
12 Шта ћу вратити Господу за сва добра што ми је учинио?
13 Узећу чашу спасења, и призваћу име Господње.
14 Извршићу обећања своја Господу пред свим народом Његовим.
15 Скупа је пред Господом смрт светаца Његових.
16 О Господе! Ја сам слуга Твој, ја сам слуга Твој, син слушкиње Твоје; расковао си с мене окове моје.
17 Жртву за хвалу принећу Теби, и име Господње призваћу.
18 Извршићу обећања своја Господу пред свим народом Његовим,
19 У двору дома Господњег, усред тебе, Јерусалиме. Алилуја!
