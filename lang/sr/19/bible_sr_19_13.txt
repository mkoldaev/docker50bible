1 Докле ћеш ме, Господе, сасвим заборављати? Докле ћеш одвраћати лице своје од мене?
2 Докле ћу се домишљати у души својој, мутити се у срцу свом дан и ноћ? Докле ће се непријатељ мој подизати нада мном?
3 Погледај, услиши ме, Господе, Боже мој! Просветли очи моје да не заспим на смрт.
4 Да не рече непријатељ мој: Надвладао сам га; да се не радују који ме гоне, ако посрнем.
5 А ја се уздам у милост Твоју; радоваће се срце моје за спасење Твоје.
6 Певаћу Господу, који ми добро чини.
1 Благосиљај, душо моја, Господа, и све што је у мени свето име Његово.
2 Благосиљај, душо моја, Господа, и не заборављај ниједно добро што ти је учинио.
3 Он ти прашта све грехе и исцељује све болести твоје;
4 Избавља од гроба живот твој, венчава те добротом и милошћу;
5 Испуња добрим жеље твоје, понавља се као у орла младост твоја.
6 Господ твори правду и суд свима којима се криво чини.
7 Показа путеве своје Мојсију, синовима Израиљевим дела своја.
8 Милостив је и добар Господ, спор на гнев и веома благ.
9 Не гневи се једнако, нити се довека срди.
10 Не поступа с нама по гресима нашим, нити нам враћа по неправдама нашим.
11 Него колико је небо високо од земље, толика је милост Његова к онима који Га се боје.
12 Колико је исток далеко од запада, толико удаљује од нас безакоња наша.
13 Како отац жали синове, тако Господ жали оне који Га се боје.
14 Јер зна грађу нашу, опомиње се да смо прах.
15 Дани су човечији као трава; као цвет у пољу, тако цвета.
16 Дуне ветар на њ, и нестане га, нити ће га више познати место његово.
17 Али милост Господња остаје од века и довека на онима који Га се боје, и правда Његова на синовима синова,
18 Који држе завет Његов, и памте заповести Његове, да их извршују.
19 Господ на небесима постави престо свој, и царство Његово свим влада.
20 Благосиљајте Господа анђели Његови, који сте силни крепошћу, извршујете реч Његову слушајући глас речи Његове.
21 Благосиљајте Господа све војске Његове, слуге Његове, које творите вољу Његову.
22 Благосиљајте Господа сва дела Његова, по свим местима владе Његове! Благосиљај, душо моја Господа!
