1 А ти говори шта пристоји здравој науци:
2 Старцима да буду трезни, поштени, чисти, здрави у вери, у љубави, у трпљењу;
3 Старицама, такође, да живе као што се пристоји светима, да не буду опадљиве, да се не предају врло вину, да уче добру,
4 Да уче младе да љубе мужеве, да љубе децу,
5 Да буду поштене, чисте, добре домаћице, благе, покорне својим мужевима, да се не хули на реч Божију.
6 Тако и младиће саветуј да буду поштени.
7 А у свему сам себе подај за углед добрих дела, у науци целост, поштење,
8 Реч здраву, незазорну: да се посрами онај који се противи, не имајући ништа зло говорити за нас.
9 Слуге да слушају своје господаре, да буду угодни у свачему, да не одговарају,
10 Да не краду, него у свачему да показују добру веру, да науку Спаситеља нашег Бога украшују у свачему.
11 Јер се показа благодат Божја која спасава све људе,
12 Учећи нас да се одрекнемо безбожности и жеља овог света, и да поштено и праведно и побожно поживимо на овом свету,
13 Чекајући блажену наду и јављање славе великог Бога и Спаса нашег Исуса Христа,
14 Који је дао себе за нас да нас избави од сваког безакоња, и да очисти себи народ избрани који чезне за добрим делима.
15 Ово говори, и саветуј, и карај са сваком заповешћу да те нико не презире.
