1 Зато се не можеш изговорити, о човече који год судиш! Јер којим судом судиш другом, себе осуђујеш; јер то чиниш судећи.
2 А знамо да је суд Божји прав на оне који то чине.
3 Него помишљаш ли, о човече који судиш онима који то чине, и сам чиниш то! Да ћеш ти побећи од суда Божијег?
4 Или не мариш за богатство Његове доброте и кротости и трпљења, не знајући да те доброта Божија на покајање води?
5 Него својом дрвености и непокајаним срцем сабираш себи гнев за дан гнева у који ће се показати праведни суд Бога,
6 Који ће дати свакоме по делима његовим:
7 Онима, дакле, који су трпљењем дела доброг тражили славу и част и нераспадљивост, живот вечни;
8 А онима који се уз пркос супроте истини, а покоравају се неправди, немилост и гнев.
9 Невоља и туга на сваку душу човека који чини зло, а најпре Јеврејина и Грка;
10 А слава и част и мир свакоме који чини добро, а најпре Јеврејину и Грку;
11 Јер Бог не гледа ко је ко.
12 Јер који без закона сагрешише, без закона ће и изгинути; и који у закону сагрешише, по закону ће се осудити
13 (Јер пред Богом нису праведни они који слушају закон, него ће се они оправдати који га творе;
14 Јер кад незнабошци не имајући закон сами од себе чине шта је по закону, они закон не имајући сами су себи закон:
15 Они доказују да је оно написано у срцима њиховим што се чини по закону, будући да им савест сведочи, и мисли међу собом туже се или правдају)
16 На дан када Бог узасуди тајне људске по јеванђељу мом преко Исуса Христа.
17 Гле, ти се зовеш Јеврејин, а ослањаш се на закон и хвалиш се Богом,
18 И познајеш вољу, и избираш шта је боље, јер си научен од закона;
19 И мислиш да си вођ слепима, видело онима који су у мраку,
20 Наказатељ безумнима, учитељ деци, који имаш углед разума и истине у закону.
21 Учећи, дакле, другог себе не учиш;
22 Проповедајући да се не краде, крадеш; говорећи: Не чини прељубе, чиниш прељубу: гадећи се на идоле, крадеш светињу;
23 Који се хвалиш законом, а преступом закона срамотиш Бога.
24 Јер се име Божије због вас хули у незнабошцима, као што стоји написано.
25 Обрезање помаже ако закон држиш; ако ли си преступник закона, обрезање је твоје необрезање постало.
26 Ако, дакле, необрезање правду закона држи, зашто се не би његово необрезање за обрезање узело?
27 И онај који је од рода необрезан и извршује закон, осудиће тебе који си са словима и обрезањем преступник закона.
28 Јер оно није Јеврејин који је споља Јеврејин, нити је оно обрезање које је споља, на телу;
29 Него је оно Јеврејин који је изнутра и обрезање срца духом а не словима, то је обрезање; коме је хвала не од људи него од Бога.
