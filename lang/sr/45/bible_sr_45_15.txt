1 Дужни смо, дакле, ми јаки слабости слабих носити, и не себи угађати.
2 И сваки од вас да угађа ближњему на добро за добар углед.
3 Јер и Христос не угоди себи, него као што је писано: Ружења оних који Тебе руже падоше на ме.
4 Јер шта се напред написа, за нашу се науку написа, да трпљењем и утехом писма наду имамо.
5 А Бог трпљења и утехе да вам да да сложно мислите међу собом по Христу Исусу,
6 Да једнодушно једним устима славите Бога и Оца Господа нашег Исуса Христа.
7 Зато примајте један другог као што и Христос прими вас на славу Божију.
8 Али кажем да је Исус Христос био слуга обрезања истине ради Божије, да утврди обећање очевима,
9 А незнабошци по милости да прославе Бога, као што стоји написано: Зато ћу Те хвалити међу незнабошцима, Господе, и певаћу име Твоје.
10 И опет говори: Веселите се незнабошци с народом Његовим.
11 И опет: Хвалите Господа сви незнабошци, и славите Га сви народи.
12 И опет Исаија говори: Биће корен Јесејев, и који устане да влада над незнабошцима у Оног ће се уздати незнабошци.
13 А Бог наде да испуни вас сваке радости и мира у вери, да имате изобиље у нади силом Духа Светог.
14 А ја сам и сам уверен за вас, браћо, да сте и ви сами пуни благодати, напуњени сваког разума, да можете друге научити.
15 Али вам опет, браћо, слободно писах неколико да вам напоменем ради благодати која ми је дана од Бога,
16 Да будем слуга Исуса Христа у незнабошцима, да служим јеванђељу Божијем, да буду незнабошци принос повољан и освећен Духом Светим.
17 Имам, дакле, хвалу у Христу Исусу код Бога.
18 Јер не смем говорити шта које Христос не учини кроза ме за послушање незнабожаца речју и делом,
19 У сили знака и чудеса силом Духа Божијег; тако да од Јерусалима и наоколо тја до Илирика напуних јеванђељем Христовим.
20 И тако се трудих да проповедим јеванђеље не где се спомињаше Христос, да на туђој закопини не зидам;
21 Него као што је писано: Којима се не јави за Њега, видеће; и који не чуше разумеће.
22 То ме задржа много пута да не дођем к вама.
23 А сад више не имајући места у овим земљама, а имајући жељу од много година да дођем к вама,
24 Ако пођем у Шпањолску, доћи ћу вам; јер се надам да ћу туда проћи и вас видети, и ви ћете ме отпратити онамо кад се најпре неколико наситим вас.
25 А сад идем у Јерусалим служећи светима.
26 Јер Македонија и Ахаја учинише драговољно неки порез за сиромахе свете који живе у Јерусалиму.
27 Они учинише драговољно, а и дужни су им; јер кад незнабошци добише део у њиховим духовним имањима, дужни су и они њима у телесним послужити.
28 Кад ово, дакле, свршим, и овај им плод запечатим, поћи ћу преко вас у Шпањолску.
29 А знам да кад дођем к вама, доћи ћу с обилним благословом јеванђеља Христовог.
30 Али вас молим, браћо, заради Господа нашег Исуса Христа, и заради љубави Духа, помозите ми у молитвама за ме к Богу;
31 Да се избавим од оних који се противе у Јудеји, и да служба моја за Јерусалим буде по вољи светима;
32 Да с радошћу дођем к вама, с вољом Божијом, и да се развеселим с вама.
33 А Бог мира са свима вама. Амин.
