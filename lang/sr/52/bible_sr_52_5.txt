1 А за часе и времена, браћо, није вам потребно писати;
2 Јер сами знате јамачно да ће дан Господњи доћи као лупеж по ноћи.
3 Јер кад кажу: Мир је, и нема се шта бојати, онда ће изненада напасти на њих погибао као бол на трудну жену, и неће утећи.
4 Али ви, браћо, нисте у тами да вас дан као лупеж застане.
5 Јер сте ви сви синови видела и синови дана: нисмо ноћи нити таме.
6 Тако дакле да не спавамо као и остали, него да пазимо и да будемо трезни.
7 Јер који спавају, у ноћи спавају, и који се опијају, у ноћи се опијају.
8 Али ми који смо синови дана да будемо трезни и обучени у оклоп вере и љубави, и с кацигом наде спасења;
9 Јер нас Бог не постави за гнев, него да добијемо спасење кроз Господа свог Исуса Христа,
10 Који умре за нас да ми, стражили или спавали, заједно с Њим живимо.
11 Тога ради утешавајте један другог, и поправљајте сваки ближњег, као што и чините.
12 Молимо вас пак, браћо, препознајте оне који се труде међу вама, и настојнике своје у Господу и учитеље своје,
13 И имајте их у изобилној љубави за дело њихово. Будите мирни међу собом.
14 Молимо вас пак, браћо, поучавајте неуредне, утешавајте малодушне, браните слабе, сносите сваког.
15 Гледајте да нико не враћа коме зла за зло;
16 Него свагда идите за добрим, и међу собом, према свима.
17 Радујте се свагда.
18 Молите се Богу без престанка. На свачему захваљујте; јер је ово воља Божија у Христу Исусу од вас.
19 Духа не гасите. Пророштва не презирите.
20 А све кушајући добро држите.
21 Уклањајте се од сваког зла.
22 А сам Бог мира да посвети вас целе у свачему;
23 И цео ваш дух и душа и тело да се сачува без кривице за долазак Господа нашег Исуса Христа.
24 Веран је Онај који вас дозва, који ће и учинити.
25 Браћо! Молите се Богу за нас.
26 Поздравите браћу сву целивом светим.
27 Заклињем вас Господом да прочитате ову посланицу пред свом браћом светом.
28 Благодат Господа нашег Исуса Христа с вама. Амин.
