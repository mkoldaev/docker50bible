1 Ходите ви сад, богати, плачите и ридајте за своје љуте невоље које иду на вас.
2 Богатство ваше иструхну, и хаљине ваше поједоше мољци;
3 Злато ваше и сребро зарђа, и рђа њихова биће сведочанство на вас: изјешће тело ваше као огањ. Стекосте богатство у последње дане.
4 Гле, виче плата ваших посленика који су радили њиве ваше и ви сте им откинули; и вика жетелаца дође до ушију Господа Саваота.
5 Веселисте се на земљи, и насладисте се; ухранисте срца своја, као на дан заклања.
6 Осудисте, убисте праведника, и не брани вам се.
7 Трпите, дакле, браћо моја, до доласка Господњег. Гле, тежак чека племенити род из земље, и радо трпи док не прими дажд рани и позни.
8 Трпите, дакле, и ви и утврдите срца своја, јер се долазак Господњи приближи.
9 Не уздишите један на другог, браћо, да не будете осуђени: гле, судија стоји пред вратима.
10 Узмите, браћо моја, за углед страдања пророке који говорише у име Господа.
11 Гле, блажене називамо оне који претрпеше. Трпљење Јовљево чусте, и последак Господњи видесте: јер је Господ милостив и смилује се.
12 А пре свега, браћо моја, не куните се ни небом ни земљом, ни другом каквом клетвом; него нека буде шта јесте да, и шта није не, да не паднете под суд.
13 Мучи ли се ко међу вама, нека се моли Богу; је ли ко весео нека хвали Бога.
14 Болује ли ко међу вама, нека дозове старешине црквене, те нека читају молитву над њим, и нека га помажу уљем у име Господње.
15 И молитва вере помоћи ће болеснику, и подигнуће га Господ; и ако је грехе учинио, опростиће му се.
16 Исповедајте, дакле, један другом грехе, и молите се Богу један за другог, да оздрављате; јер непрестана молитва праведног много може помоћи.
17 Илија беше човек смртан као и ми, и помоли се Богу да не буде дажда, и не удари дажд на земљу за три године и шест месеци.
18 И опет се помоли и небо даде дажд, и земља изнесе род свој.
19 Браћо! Ако ко од вас зађе с пута истине, и обрати га ко,
20 Нека зна да ће онај који обрати грешника с кривог пута његовог спасти душу од смрти, и покрити мноштво греха.
