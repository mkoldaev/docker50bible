1 И стаде радити Веселеило и Елијав и сви људи вешти, којима беше Господ дао мудрост и разум да умеју радити сваки посао за службу у светињи, и све што је заповедио Господ.
2 И позва Мојсије Веселеила и Елијава и све људе веште, којима Господ даде мудрост у срце, које год подиже срце њихово да дођу да раде тај посао.
3 И узеше од Мојсија све прилоге, које донесоше синови Израиљеви да се уради дело за службу у светињи. Али још доношаху к њему драговољне прилоге свако јутро.
4 Тада дођоше сви вешти људи, који рађаху дело за светињу, сваки од свог посла, који рађаху,
5 И рекоше Мојсију говорећи: Више доноси народ него што треба да се уради дело, које је Господ заповедио да се уради.
6 И заповеди Мојсије да се огласи по логору говорећи: Ни човек ни жена да не доноси више прилоге за светињу. И забрани се народу да не доноси.
7 Јер беше свега доста да се уради све дело, и још претецаше.
8 И људи вешти између оних, који радише ово дело, начинише шатор од десет завеса од танког платна узведеног и од порфире и од скерлета и од црвца, с херувимима, вешто везеним начинише.
9 У дужину беше један завес од двадесет и осам лаката а у ширину од четири лакта; сви завеси беху једне мере.
10 И саставише пет завеса један с другим, и пет других завеса саставише један с другим.
11 И начинише петље од порфире по крају првог завеса на оној страни где ће се саставити с другим; и тако начинише на сваком завесу по крају где ће се саставити с другим.
12 Педесет петаља начинише на првом завесу, и педесет петаља начинише на крају сваког завеса где се саставља с другим; петље беху једна према другој.
13 И начинише педесет златних кука, и саставише кукама завесе један с другим; тако се шатор састави.
14 И начинише завесе од кострети за наслон над шатором; једанаест таквих завеса начинише.
15 У дужину беше један завес од тридесет лаката а у ширину од четири лакта; једне мере беше свих једанаест завеса.
16 И саставише пет завеса заједно, а других шест завеса заједно.
17 И начинише педесет петаља по крају једног завеса где се саставља са другим, и педесет петаља начинише по крају другог завеса да се састави.
18 И начинише педесет кука од бронзе да се састави наслон.
19 И начинише покривач на наслон од кожа овнујских црвених обојених, и покривач од кожа јазавичијих озго.
20 И начинише даске шатору од дрвета ситима, које ће стајати право.
21 Даска беше дуга десет лаката а подруг лакта широка свака даска.
22 По два чепа беху на дасци, један према другом; тако начинише на свим даскама за шатор.
23 А ових дасака за шатор начинише двадесет дасака за јужну страну;
24 И четрдесет стопица сребрних начинише под двадесет дасака, две стопице под једну даску за два чепа њена, а две стопице под другу даску за два чепа њена.
25 Тако и на другој страни шатора, према северу, начинише двадесет дасака,
26 И четрдесет стопица сребрних под њих, две стопице под једну даску а две стопице под другу даску.
27 А на западној страни шатора начинише шест дасака;
28 И још две даске начинише на углове шатору с обе стране;
29 Оне беху састављене оздо, и беху састављене озго биочугом; тако начинише с обе стране на два угла.
30 И тако беше осам дасака и шеснаест стопица њихових сребрних, по две стопице под сваку даску.
31 И начинише преворнице од дрвета ситима: пет за даске на једној страни шатора,
32 И пет преворница за даске на другој страни шатора, и пет преворница за даске на западној страни шатора до оба угла.
33 И начинише преворницу средњу да иде преко среде дасака од једног краја до другог.
34 А даске оковаше златом, и биочуге на њих начинише од злата, да у њима стоје преворнице, и оковаше златом преворнице.
35 И начинише завес од порфире и од скерлета и од црвца и од танког платна узведеног, с херувимима вешто везеним начинише га.
36 И начинише за њ четири ступа од дрвета ситима, и оковаше их златом, а куке на њима беху од злата, и салише им четири стопице од сребра.
37 И начинише завес на врата наслону од порфире и од скерлета и од црвца и од танког платна узведеног везен,
38 И пет ступова за њ с кукама њиховим, и врхове им и појасе оковаше златом, и пет стопица под њих од бронзе.
