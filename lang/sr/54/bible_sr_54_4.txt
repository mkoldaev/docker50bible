1 А Дух разговетно говори да ће у последња времена одступити неки од вере слушајући лажне духове и науке ђаволске,
2 У лицемерју лажа, жигосаних на својој савести,
3 Који забрањују женити се, и заповедају уздржавати се од јела која Бог створи за јело са захвалношћу вернима и онима који познаше истину.
4 Јер је свако створење Божије добро и ништа није на одмет кад се прима са захвалношћу.
5 Јер се освећује речју Божијом и молитвом.
6 Ово све казујући браћи бићеш добар слуга Исуса Христа, одгајен речима вере и добром науком коју си примио.
7 А поганих и бапских гаталица клони се; а обучавај се у побожности.
8 Јер телесно обучавање мало је корисно, а побожност је корисна за свашта, имајући обећање живота садашњег и оног који иде.
9 Ово је истинита реч и достојна сваког примања.
10 Јер се зато и трудимо и бивамо срамотни, јер се уздамо у Бога Живог, који је Спаситељ свим људима, а особито вернима.
11 Ово заповедај и учи.
12 Нико да не постане немарљив за твоју младост; него буди углед вернима у речи, у живљењу, у љубави, у духу, у вери, у чистоти.
13 Докле дођем пази на читање, утешавање и учење.
14 Не пусти у немар дар у себи који ти је дан по пророштву метнувши старешине руке на тебе.
15 У овом се поучавај, у овом стој, да се напредак твој покаже у свему.
16 Пази на себе и на науку, и стој у томе; јер ово чинећи спашћеш и самог себе и оне који те слушају.
