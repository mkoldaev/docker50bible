1 Робови који су год под јармом да показују сваку част својим господарима, да се не хули на име Божије и на науку.
2 А који имају крштене господаре, да не постају немарљиви за њих што су браћа, него још боље да служе, јер су верни и љубазни, заједничари у благодати. Ово учи и саветуј.
3 Ако ли ко другачије учи, и не пристаје на здраве речи Господа нашег Исуса Христа и на науку побожну,
4 Наду се не знајући ништа, него болујући од запиткивања и празних препирања, ода шта постаје завист, свађа, хуљење, зле мисли,
5 Залудна препирања онаквих људи који имају ум изопачен и немају истине, који мисле да је побожност трговина. Клони се таквих.
6 Али јесте велика трговина побожност са задовољством.
7 Јер ништа не донесосмо на овај свет, дакле не можемо ништа ни однети.
8 А кад имамо храну и одећу, овим да будемо довољни.
9 А који хоће да се обогате они упадају у напасти и замке, и у многе луде шкодљиве жеље, које потапају човека у пропаст и погибао.
10 Јер је корен свих зала среброљубље коме неки предавши се зађоше од вере и на себе навукоше муке велике.
11 А ти, о човече Божији! Бежи од овог, а иди за правдом, побожности, вером, љубави, трпљењем, кротости.
12 Бори се у доброј борби вере, мучи се за вечни живот на који си и позван, и признао си добро признање пред многим сведоцима.
13 Заповедам ти пред Богом који све оживљује, и Христом Исусом који сведочи за владања Понтија Пилата добро признање,
14 Да држиш заповест чисту и незазорну до доласка Господа нашег Исуса Христа,
15 Који ће у своје време показати, Блажени и једини Силни Цар над царевима и Господар над господарима,
16 Који сам има бесмртност, и живи у светлости којој се не може приступити, ког нико од људи није видео, нити може видети, коме част и држава вечна. Амин.
17 Богатима на овом свету заповедај да се не поносе нити уздају у богатство пропадљиво, него у Бога Живога, који нам све даје изобилно за ужитак;
18 Нека добро чине, нека се богате у добрим делима, нека буду подашни, заједнични,
19 Сабирајући себи темељ добар за унапредак, да приме живот вечни.
20 О Тимотије! Сачувај што ти је предано, клони се поганих, празних разговора и препирања лажно названог разума,
21 Којим се неки хвалећи отпадоше од вере. Благодат с тобом. Амин.
