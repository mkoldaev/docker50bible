1 Истинита је реч: ако ко владичанство жели добру ствар жели.
2 Али владика треба да је без мане, једне жене муж, трезан, паметан, поштен, гостољубив, вредан да учи;
3 Не пијаница, не бојац, не лаком, него кротак, миран, не среброљубац;
4 Који својим домом добро управља, који има послушну децу са сваким поштењем;
5 А ако ко не уме својим домом управљати, како ће се моћи старати за цркву Божију?
6 Не новокрштен, да се не би надуо, и упао у суд ђавољи.
7 А ваља да има и добро сведочанство од оних који су напољу, да не би упао у срамоту и у замку ђавољу.
8 Тако и ђакони треба да буду поштени, не двојезични, не који много вина пију, не лакоми на добитак поган,
9 Који имају тајну вере у чистој савести.
10 А и ови да се кушају најпре, па онда да служе, ако су без мане.
11 Тако и жене треба да су поштене, не које опадају, трезне, верне у свему.
12 Ђакони да бивају јединих жена мужеви, који добро управљају децом и својим домовима.
13 Јер који добро служе они добијају себи добар поступ, и велику слободу у вери Исуса Христа.
14 Ово ти пишем надајући се да ћу скоро доћи к теби.
15 Ако ли се забавим, да знаш како треба живети у дому Божијем, који је црква Бога Живога, ступ и тврђа истине.
16 И, као што је признато, велика је тајна побожности: Бог се јави у телу, оправда се у Духу, показа се анђелима, проповеди се незнабошцима, верова се на свету, узнесе се у слави.
