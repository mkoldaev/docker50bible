1 Дајемо вам пак на знање, браћо, благодат Божију која је дана у црквама македонским,
2 Да у многом кушању невоља сувишак радости њихове и пуко сиромаштво њихово изобилова у богатству простоте њихове.
3 Јер по могућству њиховом (ја сам сведок) и преко могућства добровољни беху,
4 И с многим мољењем молише нас да примимо благодат и заједницу службе к светима.
5 И не као што се надасмо него најпре себе предаше Господу и нама, по вољи Божјој,
6 Да ми умолисмо Тита да као што је почео онако и сврши и међу вама благодат ову.
7 А ви како сте у свему изобилни, у вери, и у речи, и у разуму, и у сваком старању, и у љубави својој к нама, да и у овој благодати изобилујете.
8 Не говорим по заповести, него кад се други старају, и вашу љубав кушам је ли истинита.
9 Јер знате благодат Господа нашег Исуса Христа да, богат будући, вас ради осиромаши, да се ви Његовим сиромаштвом обогатите.
10 И савет дајем у том; јер је ово на корист вама, који не само чините него и хтети почесте још од лањске године.
11 А сад довршите то и чинити, да као што би добра воља хтети тако да буде и учинити, од тога што имате.
12 Јер ако има ко добру вољу, мио је по оном што има, а не по оном што нема.
13 Јер се не жели да другима буде радост а вама жалост, него једнако.
14 Да у садашње време ваш сувишак буде за њихов недостатак, да и њихов сувишак буде за ваш недостатак; да буде једнакост,
15 Као што је писано: Ко је много скупио, није му претекло; и ко је мало скупио, није му недостало.
16 А хвала Богу, који је дао такво старање за вас у срце Титово.
17 Јер прими мољење; а будући да се тако врло стара, својевољно отиде к вама.
18 Посласмо, пак, с њим и брата, ког је похвала у јеванђељу по свим црквама.
19 А не само то, него је и изабран од цркава да иде с нама у ову благодат у којој ми служимо за самог Господа славу и вашу добру вољу:
20 Чувајући се тога да нас ко не покуди за ово обиље у коме ми служимо,
21 И промишљајући за добро не само пред Богом него и пред људима.
22 А посласмо с њима и брата свог, ког много пута познасмо у многим стварима да је усталац, а сад много већи због великог надања на вас.
23 А за Тита, он је мој друг и помагач међу вама; а за браћу нашу, они су посланици црквени и слава Христова.
24 Покажите, дакле, на њима сведочанство своје љубави и наше хвале вама и пред црквама.
