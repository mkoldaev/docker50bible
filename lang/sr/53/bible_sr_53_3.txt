1 Даље, браћо, молите се Богу за нас да реч Господња трчи, и да се слави као и међу вама;
2 И да се избавимо од беспутних и злих људи: јер вера није свију.
3 А Господ је веран, који ће вас утврдити и сачувати од зла.
4 А уздамо се у Господа за вас да оно што вам заповедамо и чините и чинићете.
5 А Господ да управи срца ваша на љубав Божију и на трпљење Христово.
6 Заповедамо вам пак, браћо, у име Господа нашег Исуса Христа, да се одвојите од сваког брата који живи неуредно, а не по уредби коју примише од нас.
7 Јер сами знате како треба да се угледате на нас, јер не живесмо неуредно међу вама,
8 Нити забадава хлеб једосмо у кога, него у труду и у послу, дан и ноћ радећи, да не будемо на досаду никоме од вас.
9 Не као да немамо власти, него да себе дамо вама за углед, да будете као и ми.
10 Јер кад бејасмо у вас, ово вам заповедасмо да ако ко неће да ради да и не једе.
11 Јер чујемо да неки неуредно живе међу вама, ништа не радећи, него окрајче и мешају се у туђе послове.
12 Таквима заповедамо и молимо их у Господу нашем Исусу Христу, да мирно радећи свој хлеб једу.
13 А вама, браћо, да не дотужи добро чинити.
14 А ако ко не послуша речи наше, оног посланицом назначите, и не мешајте се с њим, да се посрами.
15 Али га не држите као непријатеља, него га саветујте као брата.
16 А сам Господ мира да вам да мир свагда у сваком догађају. Господ са свима вама.
17 Поздрав мојом руком Павловом, које је знак у свакој посланици, овако пишем:
18 Благодат Господа нашег Исуса Христа са свима вама. Амин.
