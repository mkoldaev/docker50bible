1 Угледајте се дакле на Бога, као љубазна деца,
2 И живите у љубави, као што је и Христос љубио нас, и предаде себе за нас у прилог и жртву Богу на слатки мирис.
3 А курварство и свака нечистота и лакомство да се и не спомиње међу вама, као што се пристоји светима;
4 Тако и срамотне и луде речи, или шале, што се не пристоји; него још захваљивање.
5 Јер ово да знате да ниједан курвар, или нечист, или тврдица (који је идолопоклоник), неће имати дела у царству Христа и Бога.
6 Нико да вас не вара празним речима; јер ових ради иде гнев Божји на синове непокорности.
7 Не бивајте дакле заједничари њихови.
8 Јер бејасте некада тама, а сад сте видело у Господу: као деца видела живите;
9 Јер је род духовни у свакој доброти и правди и истини.
10 Истражујте шта је Богу угодно.
11 И не пристајте на безродна дела таме, него још карајте.
12 Јер је срамно и говорити шта они тајно чине.
13 А све за шта се кара, видело објављује; јер све што се објављује, видело је;
14 Зато говори: Устани ти који спаваш и васкрсни из мртвих, и обасјаће те Христос.
15 Гледајте дакле да уредно живите не као немудри, него као мудри;
16 Пазите на време, јер су дани зли,
17 Тога ради не будите неразумни, него познајте шта је воља Божија.
18 И не опијајте се вином у коме је курварство, него се још испуњавајте духом,
19 Говорећи међу собом у псалмима и појању и песмама духовним, певајући и припевајући у срцима својим Господу;
20 Захваљујући за свашта у име Господа нашег Исуса Христа Богу и Оцу;
21 Слушајући се међу собом у страху Божијем.
22 Жене! Слушајте своје мужеве као Господа.
23 Јер је муж глава жени као што је и Христос глава цркви, и он је спаситељ тела.
24 Но као што црква слуша Христа тако и жене своје мужеве у свему.
25 Мужеви! Љубите своје жене као што и Христос љуби цркву, и себе предаде за њу,
26 Да је освети очистивши је купањем воденим у речи;
27 Да је метне преда се славну цркву, која нема мане ни мрштине, или таквог чега, него да буде света и без мане.
28 Тако су дужни мужеви љубити своје жене као своја телеса; јер који љуби своју жену, себе самог љуби.
29 Јер нико не омрзну кад на своје тело, него га храни и греје, као и Господ цркву.
30 Јер смо уди тела његовог, од меса Његовог, и од костију Његових.
31 Тога ради оставиће човек оца свог и матер, и прилепиће се к жени својој, и биће двоје једно тело.
32 Тајна је ово велика; а ја говорим за Христа и за цркву.
33 Али и ви сваки да љуби онако своју жену као и себе самог; а жена да се боји свог мужа.
