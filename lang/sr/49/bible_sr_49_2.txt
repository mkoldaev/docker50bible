1 И вас који бејасте мртви за преступљења и грехе своје,
2 У којима некад ходисте по веку овог света, по кнезу који влада у ветру, по духу који сад ради у синовима противљења;
3 У којима и ми сви живесмо некада по жељама тела свог, чинећи вољу тела и помисли, и бејасмо рођена деца гнева, као и остали;
4 Али Бог, који је богат у милости, за премногу љубав своју, коју има к нама,
5 И нас који бејасмо мртви од грехова оживе с Христом (благодаћу сте спасени),
6 И с Њим васкрсе и посади на небесима у Христу Исусу.
7 Да покаже у вековима који иду превелико богатство благодати своје добротом на нама у Христу Исусу.
8 Јер сте благодаћу спасени кроз веру; и то није од вас, дар је Божји,
9 Не од дела, да се нико не похвали.
10 Јер смо Његов посао, саздани у Христу Исусу за дела добра, која Бог унапред приправи да у њима ходимо.
11 Зато се опомињите да ви који сте некада по телу незнабошци били и називани необрезање од оних који су се звали по телу обрезање, које се руком радило,
12 Да бејасте у оно време без Христа, одвојени од друштва Израиљевог, и без дела у заветима обећања, наду не имајући, и безбожни на свету:
13 А сад у Христу Исусу, ви који сте некада били далеко, близу постадосте крвљу Христовом.
14 Јер је Он мир наш, који обоје састави у једно, и развали плот који је растављао, непријатељство, телом својим,
15 Закон заповести наукама укинувши; да из обога начини собом једног новог човека, чинећи мир;
16 И да помири с Богом обоје у једном телу крстом, убивши непријатељство на њему.
17 И дошавши проповеди у јеванђељу мир вама далекима и онима који су близу.
18 Јер Он доведе к Оцу обоје у једном духу.
19 Тако дакле више нисте туђи и дошљаци, него живите са светима и домаћи сте Богу,
20 Назидани на темељу апостола и пророка, где је камен од угла сам Исус Христос,
21 На коме сва грађевина састављена расте за цркву свету у Господу;
22 На коме ћете се и ви сазидати за стан Божји у духу.
