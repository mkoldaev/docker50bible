1 Тога сам ради ја, Павле, сужањ Исуса Христа за вас незнабошце,
2 Будући да чусте службу благодати Божије која је мени дана међу вама,
3 Да се мени по откривењу каза тајна; као што горе написах укратко,
4 Одакле можете читајући познати мој разум у тајни Христовој,
5 Која се у другим нараштајима не каза синовима човечијим, како се сад откри светим Његовим апостолима и пророцима Духом Светим;
6 Да незнабошци кроз јеванђеље постану сунаследници и сутелесници и заједничари у обећању Његовом у Христу Исусу,
7 Коме постадох слуга по дару благодати Божје, која ми је дана по чињењу силе Његове.
8 Мени најмањем од свих светих даде се ова благодат да објавим међу незнабошцима неисказано богатство Христово,
9 И да откријем свима шта је служба тајне од постања света сакривене у Богу, који је саздао све кроз Исуса Христа;
10 Да се кроз цркву сад обзнани поглаварствима и властима на небу многоразлична премудрост Божија,
11 По наредби векова, коју учини у Христу Исусу, Господу нашем,
12 У коме имамо слободу и приступ у нади вером Његовом.
13 Зато вас молим да се не ослабите због невоља мојих за вас, које су слава ваша.
14 Тога ради приклањам колена своја пред Оцем Господа нашег Исуса Христа,
15 По коме се сва чељад и на небесима и на земљи зову,
16 Да вам да силу по богатству славе своје, да се утврдите Духом Његовим за унутрашњег човека,
17 Да се Христос усели вером у срца ваша, да будете у љубави укорењени и утемељени;
18 Да бисте могли разумети са свима светима шта је ширина и дужина и дубина и висина,
19 И познати претежнију од разума љубав Христову, да се испуните сваком пунином Божијом.
20 А Ономе који може још изобилније све чинити шта иштемо или мислимо, по сили која чини у нама,
21 Ономе слава у цркви по Христу Исусу у све нараштаје ва век века. Амин.
