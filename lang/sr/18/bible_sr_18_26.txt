1 А Јов одговори и рече:
2 Како си помогао слабоме! Како си избавио руку нејаку!
3 Како си световао оног који је без мудрости и показао разум изобила!
4 Коме си говорио те речи? И чији је дух изашао из тебе?
5 И мртве ствари створене су под водама и становници њихови.
6 Откривен је пакао пред Њим, нити има покривача погибли.
7 Он је разастро и север над празнином, и земљу обесио ни о чем.
8 Завезује воде у облацима својим, и не продире се облак под њима.
9 Држи престо свој, разапиње облак свој над њим.
10 Међу је поставио око воде докле не буде крај светлости и мраку.
11 Ступови небески тресу се и дрхћу од претње Његове.
12 Силом је својом поцепао море и разумом својим разбио беснило његово.
13 Духом је својим украсио небеса, и рука је Његова створила пругу змију.
14 Гле, то су делови путева Његових; али како је мали део што чусмо о Њему? И ко ће разумети гром силе Његове?
