1 Али ово знај да ће у последње дане настати времена тешка.
2 Јер ће људи постати саможиви, среброљупци, хвалише, поносити, хулници, непокорни родитељима, неблагодарни, неправедни, нељубавни,
3 Непримирљиви, опадачи, неуздржници, бесни, недоброљубиви,
4 Издајници, нагли, надувени, који више маре за сласти него за Бога,
5 Који имају обличје побожности, а силе су се њене одрекли. И ових се клони.
6 Јер су од ових они који се завлаче по кућама, и робе женице које су натоварене гресима и воде их различне жеље,
7 Које се свагда уче, и никад не могу да дођу к познању истине.
8 Као што се Јаније и Јамврије противише Мојсију, тако се и ови противе истини, људи изопаченог ума, невешти у вери.
9 Али неће дуго напредовати; јер ће њихово безумље постати јавно пред свима, као и оних што поста.
10 А ти си се угледао на моју науку, живљење, намеру, веру, сношење, љубав, трпљење,
11 Протеривања, страдања, каква ми се догодише у Антиохији, и у Иконији, и у Листри, каква протеривања поднесох, и од свих ме избави Господ.
12 А и сви који побожно хоће да живе у Христу Исусу, биће гоњени.
13 А зли људи и варалице напредоваће на горе, варајући и варајући се.
14 Али ти стој у томе што си научио и што ти је поверено, знајући од кога си се научио,
15 И будући да из малена умеш света писма, која те могу умудрити на спасење у Христу Исусу.
16 Све је писмо од Бога дано, и корисно за учење, за карање, за поправљање, за поучавање у правди,
17 Да буде савршен човек Божји, за свако добро дело приправљен.
