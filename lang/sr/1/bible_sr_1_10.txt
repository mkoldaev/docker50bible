1 А ово су племена синова Нојевих, Сима, Хама и Јафета, којима се родише синови после потопа.
2 Синови Јафетови: Гомер и Магог и Мадај и Јаван и Товел и Месех и Тирас.
3 А синови Гомерови: Асхенас и Рифат и Тогарма.
4 А синови Јаванови: Елиса и Тарсис, Китим и Доданим.
5 Од њих се разделише острва народна на земљама својим, свако по језику свом и по породицама својим, у народима својим.
6 А синови Хамови: Хус и Месраин, Фуд и Ханан.
7 А синови Хусови: Сава и Авила и Савата и Регма и Саватака. А синови Регмини: Сава и Дедан.
8 Хус роди и Неврода; а он први би силан на земљи;
9 Беше добар ловац пред Господом; зато се каже: Добар ловац пред Господом као Неврод.
10 А почетак царству његовом беше Вавилон и Орех и Архад и Халани у земљи Сенару.
11 Из те земље изађе Асур, и сазида Ниневију и Ровот град и Халах,
12 И Дасем између Ниневије и Халаха; то је град велик.
13 А Месраин роди Лудеје и Енемеје и Лавеје и Нефталеје,
14 И Патросеје и Хасмеје, одакле изађоше Филистеји и Гафтореји.
15 А Ханан роди Сидона, првенца свог, и Хета,
16 И Јевусеја и Амореја и Гергесеја,
17 И Евеја и Арукеја и Асенеја,
18 И Арвадеја и Самареја и Аматеја. А после се расејаше племена хананејска.
19 И беху међе хананејске од Сидона идући на Герар па до Газе, и идући на Содом и Гомор и Адаму и Севојим па до Даса.
20 То су синови Хамови по породицама својим и по језицима својим, у земљама својим и у народима својим.
21 И Симу родише се синови, најстаријем брату Јафетовом, оцу свих синова Еверових.
22 Синови Симови беху: Елам и Асур и Арфаксад и Луд и Арам.
23 А синови Арамови: Уз и Ул и Гатер и Мас.
24 А Арфаксад роди Салу, а Сала роди Евера.
25 А Еверу се родише два сина: једном беше име Фалек, јер се у његово време раздели земља, а брату његовом име Јектан.
26 А Јектан роди Елмодада и Салета и Сармота и Јараха,
27 И Одора и Евила и Деклу,
28 И Евала и Авимаила и Саву,
29 И Уфира и Евилу и Јовава; ти сви беху синови Јектанови.
30 И живљаху од Масе, како се иде на Сафир до гора источних.
31 То су синови Симови по породицама својим и по језицима својим, у земљама својим и у народима својим.
32 То су породице синова Нојевих по племенима својим, у народима својим; и од њих се разделише народи по земљи после потопа.
