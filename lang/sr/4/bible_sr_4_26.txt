1 А после те погибије рече Господ Мојсију и Елеазару, сину Ароновом свештенику говорећи:
2 Избројте сав збор синова Израиљевих од двадесет година и више по домовима отаца њихових, све који могу ићи на војску у Израиљу.
3 И рече им Мојсије и Елеазар свештеник у пољу моавском на Јордану према Јерихону говорећи:
4 Да се изброје од двадесет година и више, како заповеди Господ Мојсију и синовима Израиљевим, који изађоше из земље мисирске.
5 Рувим беше првенац Израиљев; а синови Рувимови: од Еноха породица Енохова; од Фалуја породица Фалујева;
6 Од Асрона породица Асронова, од Хармије породица Хармијина.
7 То су породице Рувимове; а избројаних беше међу њима четрдесет и три хиљаде и седам стотина и тридесет.
8 Син Фалујев беше Елијав.
9 А синови Елијавови: Намуило и Датан и Авирон. Овај Датан и овај Авирон који беху од оних што се сазиваху на збор, усташе на Мојсија и Арона у буни Корејевој, кад беше буна на Господа;
10 И земља отворивши уста своја прождре њих и Кореја, и изгибе та гомила, и спали их огањ двеста и педесет људи, који посташе углед.
11 А синови Корејеви не погибоше.
12 Синови Симеунови по породицама својим: од Намуила породица Намуилова; од Јамина породица Јаминова; од Јахина породица Јахинова;
13 Од Заре породица Зарина, од Саула породица Саулова.
14 То су породице Симеунове; од њих беше двадесет и две хиљаде и две стотине.
15 А синови Гадови по породицама својим: од Сифона породица Сифонова; од Агија породица Агијева; од Сунија и породица Сунијева;
16 Од Азена породица Азенова; од Ирија породица Иријева;
17 Од Арода породица Ародова; од Арилија породица Арилијева.
18 То су породице синова Гадових, а међу њима беше избројаних четрдесет хиљада и пет стотина.
19 Синови Јудини: Ир и Авнан; али умреше Ир и Авнан у земљи хананској.
20 Беху, пак, синови Јудини по породицама својим: од Силома породица Силомова; од Фареса породица Фаресова; од Заре породица Зарина.
21 А синови Фаресови беху: од Асрона породица Асронова; од Јамуила породица Јамуилова.
22 То су породице Јудине, а међу њима беше избројаних седамдесет и шест хиљада и пет стотина.
23 А синови Исахарови по породицама својим: од Толе породица Толина; од Фуве породица Фувина;
24 Од Јасува породица Јасувова; од Амрама породица Амрамова.
25 То су породице Исахарове; а међу њима беше избројаних шездесет и четири хиљаде и три стотине.
26 Синови Завулонови по породицама својим: од Сареда породица Саредова, од Алона породица Алонова, од Алила породица Алилова.
27 То су породице Завулонове, а међу њима беше избројаних шездесет хиљада и пет стотина.
28 Синови Јосифови по породицама својим: Манасија и Јефрем;
29 Синови Манасијини: од Махира породица Махирова, а Махир роди Галада, од ког је породица Галадова.
30 Ово су синови Галадови; од Ахијезера породица Ахијезерова; од Хелека породица Хелекова.
31 Од Есрила породица Есрилова, од Сихема породица Сихемова;
32 Од Симаера породица Симаерова; од Офера породица Оферова;
33 А Салпад син Оферов немаше синове него кћери, којима су имена Мала и Нуја и Егла и Мелха и Терса.
34 То су породице Манасијине, а од њих беше избројаних педесет и две хиљаде и седам стотина.
35 Синови, пак, Јефремови по породицама својим: од Сутала породица Суталова; од Вехера породица Вехерова; од Тахана породица Таханова.
36 А ово су синови Суталови: од Ерана породица Еранова.
37 То су породице синова Јефремових; а међу њима беше избројаних тридесет и две хиљаде и пет стотина. То су синови Јосифови по породицама својим.
38 А синови Венијаминови по породицама својим: од Веле породица Велина; од Асвила породица Асвилова; од Ахирама породица Ахирамова;
39 Од Суфама породица Суфамова; од Уфама породица Уфамова.
40 А Велини синови беху: Адер и Наман; од Адера породица Адерова; од Намана породица Наманова.
41 То су синови Венијаминови по породицама својим, а међу њима беше избројаних четрдесет и пет хиљада и шест стотина.
42 А ово су синови Данови по породицама својим: од Самеја породица Самејева; то је род Данов по породицама својим.
43 У свим породицама Самејевим беше избројаних шездесет и четири хиљаде и четири стотине.
44 Синови Асирови по породицама својим: од Јамина породица Јаминова; од Јесуја породица Јесујева: од Верија породица Веријина.
45 Синови Веријини: од Ховера породица Ховерова; од Мелхила породица Мелхилова.
46 А кћери Асировој беше име Сара.
47 То су породице синова Асирових; а међу њима беше избројаних педесет и три хиљаде и четири стотине.
48 Синови Нефталимови по породицама својим: од Асила породица Асилова; од Гунија породица Гунијева.
49 Од Јесера породица Јесерова; од Селима породица Селимова.
50 То је род Нефталимов по породицама својим, а међу њима беше избројаних четрдесет и пет хиљада и четири стотине.
51 То су избројани међу синовима Израиљевим, шест стотина и једна хиљада и седам стотина и тридесет.
52 А Господ рече Мојсију говорећи:
53 Тим нека се подели земља у наследство према броју имена;
54 Којих има више, подај им веће наследство, а којих има мање, њима мање; сви према броју избројаних својих нека имају наследство.
55 Али жребом нека се подели земља: по именима племена отаца својих нека добију наследство.
56 Ждребом нека се подели свакоме племену, било велико или мало.
57 А ово су избројани између Левита по породицама својим: од Гирсона породица Гирсонова; од Ката породица Катова; од Мерарија породица Мераријева.
58 Ово су породице Левијеве: породица Ловенијева, породица Хевронова, породица Мелијева, породица Мусијева, породица Корејева. А Кат је родео Амрама.
59 А име је жени Амрамовој Јохаведа, кћи Левијева, која му се родила у Мисиру; а она роди Амраму Арона и Мојсија, и Марију сестру њихову.
60 А Арону се роди Надав и Авијуд и Елеазар и Итамар.
61 Али Надав и Авијуд погибоше кад принесоше туђ огањ пред Господом.
62 И беше их избројаних двадесет и три хиљаде, свега мушкиња од једног месеца и више; и не бише бројани међу синове Израиљеве, јер им није дано наследство међу синовима Израиљевим
63 То су избројани, кад Мојсије и Елеазар свештеник избројаше синове Израиљеве у пољу моавском на Јордану према Јерихону.
64 А међу њима не беше ниједан од оних које избројаше Мојсије и Арон, свештеник, кад бројаше синове Израиљеве у пустињи Синајској.
65 Јер Господ беше рекао за њих: Помреће у пустињи. И не оста их ни један осим Халева, сина Јефонијиног и Исуса сина Навиног.
