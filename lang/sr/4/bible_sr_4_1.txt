1 Још рече Господ Мојсију у пустињи Синајској у шатору од састанка први дан другог месеца друге године по изласку њиховом из земље мисирске, говорећи:
2 Избројте сав збор синова Израиљевих по породицама њиховим и по домовима отаца њихових и по именима њиховим, све мушкиње, главу по главу,
3 Од двадесет година и више, све који могу ићи на војску у Израиљу, избројте их по четама њиховим ти и Арон;
4 А с вама нека буде по један човек од сваког племена, који је поглавар у дому отаца својих.
5 А ово су имена људи који ће бити с вама: од племена Рувимовог Елисур син Седијуров;
6 Од Симеуновог Саламило син Сурисадајев;
7 Од Јудиног Насон син Аминадавов;
8 Од Исахаровог Натанаило син Согаров;
9 Од Завулоновог Елијав Син Хелонов;
10 Од синова Јосифових: од племена Јефремовог Елисама син Емијудов; од Манасијиног Гамалило син Фадасуров;
11 Од Венијаминовог Авидан син Гадеонијев;
12 Од Дановог Ахијезер син Амисадајев;
13 Од Асировог Фагаило син Ехранов;
14 Од Гадовог Елисаф син Рагуилов;
15 Од Нефталимовог Ахиреј син Енанов.
16 То су који се сазиваху на збор, кнезови у племенима отаца својих, хиљадници Израиљеви.
17 И узе Мојсије и Арон те људе, који бише именовани.
18 И сабраше сав збор први дан другог месеца, и преписаше их по породицама њиховим и по домовима отаца њихових и по именима њиховим од двадесет година и више, главу по главу.
19 Како беше Господ заповедио Мојсију, тако их изброја у пустињи Синајској.
20 И беше синова првенца Израиљевог Рувима, рода њиховог по породицама њиховим и по домовима отаца њихових, кад се изброја по именима с главе на главу све мушкиње од двадесет година и више, што могаше ићи на војску,
21 Беше их избројаних од племена Рувимовог четрдесет и шест хиљада и пет стотина.
22 Синова Симеунових, рода њиховог по породицама њиховим и по домовима отаца њихових, кад се изброја по именима с главе на главу све мушкиње од двадесет година и више, што могаше ићи на војску,
23 Беше их избројаних од племена Симеуновог педесет и девет хиљада и три стотине.
24 Синова Гадових, рода њиховог по породицама њиховим и по домовима отаца њихових, кад се избројаше по именима од двадесет година и више сви што могаху ићи на војску,
25 Беше их избројаних од племена Гадовог четрдесет и пет хиљада, шест стотина и педесет.
26 Синова Јудиних, рода њиховог по породицама њиховим и по домовима отаца њихових, кад се избројаше по именима од двадесет година и више сви што могаху ићи на војску,
27 Беше их избројаних од племена Јудиног седамдесет и четири хиљаде и шест стотина.
28 Синова Исахарових, рода њиховог по породицама њиховим и по домовима отаца њихових, кад се избројаше по именима од двадесет година и више сви што могаху ићи на војску,
29 Беше их избројаних од племена Исахаровог педесет и четири хиљаде и четири стотине.
30 Синова Завулонових, рода њиховог по породицама њиховим и по домовима отаца њихових, кад се избројаше по именима од двадесет година и више сви што могаху ићи на војску,
31 Беше их избројаних од племена Завулоновог педесет и седам хиљада и четири стотине.
32 Од синова Јосифових: синова Јефремових, рода њиховог по породицама њиховим и по домовима отаца њихових, кад се избројаше по именима од двадесет година и више сви што могаху ићи на војску,
33 Беше их избројаних од племена Јефремовог четрдесет хиљада и пет стотина.
34 Синова Манасијиних, рода њиховог по породицама њиховим и по домовима отаца њихових, кад се избројаше по именима од двадесет година и више сви што могаху ићи на војску,
35 Беше их избројаних од племена Манасијиног тридесет и две хиљаде и двеста.
36 Синова Венијаминових, рода њиховог по породицама њиховим и по домовима отаца њихових, кад се избројаше по именима од двадесет година и више сви што могаху ићи на војску,
37 Беше их избројаних од племена Венијаминовог тридесет и пет хиљада и четири стотине.
38 Синова Данових, рода њиховог по породицама њиховим и по домовима отаца њихових, кад се избројаше по именима од двадесет година и више сви што могаху ићи на војску,
39 Беше их избројаних од племена Дановог шездесет две хиљаде и седам стотина,
40 Синова Асирових, рода њиховог по породицама њиховим и по домовима отаца њихових, кад се избројаше по именима од двадесет година и више сви што могаху ићи на војску,
41 Беше их избројаних од племена Асировог четрдесет и једна хиљада и пет стотина.
42 Синова Нефталимових, рода њиховог по породицама њиховим и по домовима отаца њихових, кад се избројаше по именима од двадесет година и више сви што могаху ићи на војску,
43 Беше их избројаних од племена Нефталимовог педесет и три хиљаде и четири стотине.
44 Ово су они које Мојсије и Арон избројаше с кнезовима израиљским, с дванаест људи, који беху по један за сваки дом отаца својих.
45 И свега беше синова Израиљевих избројаних по домовима отаца својих од двадесет година и више, свих што могаху ићи на војску,
46 Беше их избројаних шест стотина и три хиљаде и пет стотина и педесет.
47 Али Левити по племену отаца својих не бише бројани међу њих.
48 Јер Господ рече Мојсију говорећи:
49 Племена Левијевог немој бројати, нити број њихов саставити са синовима Израиљевим.
50 Него постави Левите над шатором од сведочанства и над свим посуђем у њему и над свим што припада њему; они нека носе шатор и све посуђе његово, нека служе у њему, и стају око шатора.
51 И кад се шатор крене, нека га сложе Левити; и кад шатор стане, онда нека га разапну Левити. А ко би други приступио да се погуби.
52 И синови Израиљеви нека стају сваки у свом логору и сваки код своје заставе по четама својим.
53 А Левити нека стају око шатора од сведочанства, да не дође гнев на збор синова Израиљевих; и нека Левити раде шта треба око шатора од сведочанства.
54 И учинише синови Израиљеви како Господ заповеди, све тако учинише.
