1 Још рече Господ Мојсију говорећи:
2 Заповеди синовима Израиљевим и реци им: Кад дођете у земљу хананску, та ће вам земља припасти у наследство, земља хананска с међама својим.
3 Јужни крај да вам је од пустиње Сина, уз међу едомску, и да вам је јужна међа од брега сланог мора на исток;
4 И та међа нека се савије од југа к Акравиму и иде до Сина, и нека се пружи од југа преко Кадис-Варније, а отуда нека изиђе на село Адар и иде до Аселмона;
5 Потом нека се савије та међа од Аселмона до потока мисирског и иде до мора.
6 А западна међа да вам буде велико море; то да вам је западна међа.
7 А северна међа ово да вам буде: од великог мора повуците себи међу до горе Ора;
8 А од горе Ора повуците себи међу како се иде у Емат, и та међа нека иде на Седад;
9 И нека иде та међа до Зефрона, и крај нека јој буде код села Енана, то да вам буде северна међа.
10 А с истока повуците себи међу од села Енана до Сефама;
11 А од Сефама нека иде та међа к Ривли, с истока Аину, и нека иде даље та међа докле дође до мора Хинерота к истоку;
12 И нека се спусти та међа ка Јордану, и нека изађе на слано море. Та ће земља бити ваша с међама својим унаоколо.
13 И каза Мојсије синовима Израиљевим говорећи: То је земља коју ћете добити у наследство жребом, за коју је заповедио Господ да је добије девет племена и по.
14 Јер племе синова Рувимових по породицама отаца својих, и племе синова Гадових по породицама отаца својих, и половина племена Манасијиног примише своје наследство.
15 Ова два племена и по примише наследство своје с ову страну Јордана према Јерихону с источне стране.
16 Опет рече Господ Мојсију говорећи:
17 Ово су имена људи који ће вам разделити у наследство земљу: Елеазар свештеник и Исус син Навин.
18 И по једног кнеза из сваког племена узмите да дели земљу.
19 А ово су имена тих људи: од племена Јудиног Халев син Јефонијин,
20 Од племена синова Симеунових Самуило син Емијудов,
21 Од племена Венијаминовог Елдад син Хаслонов,
22 Од племена синова Данових кнез Вокор син Јеклинов,
23 Од синова Јосифових: од племена синова Манасијиних кнез Анило син Суфидов,
24 Од племена синова Јефремових, кнез Камуило син Сафтанов,
25 Од племена синова Завулонових кнез Елисафан син Харнахов,
26 Од племена синова Исахарових кнез Фалтило син Озаинов,
27 Од племена синова Асирових кнез Ахиор син Селемијин,
28 И од племена Нефталимовог кнез Фадаило син Амијудов.
29 Овима заповеди Господ да разделе наследство синовима Израиљевим у земљи хананској.
