1 Ово су путеви синова Израиљевих кад изађоше из земље мисирске у четама својим под управом Мојсијевом и Ароновом.
2 И Мојсије пописа како изиђоше и где стајаше по заповести Господњој; и ово су путеви њихови како путоваше.
3 Пођоше из Рамесе првог месеца петнаести дан, сутрадан после пасхе, и изиђоше синови Израиљеви руком подигнутом пред очима свих Мисираца.
4 А Мисирци погребаваху првенце које поби Господ међу њима, кад и на боговима њиховим изврши Господ судове.
5 И отишавши синови Израиљеви из Рамесе стадоше у логор у Сохоту.
6 А из Сохота отишавши стадоше у логор у Етаму, који је на крај пустиње.
7 А из Етаме отишавши савише к Ироту, који је према Велсефону и стадоше у логор пред Магдалом.
8 А од Ирота отишавши пређоше преко мора у пустињу, и ишавши три дана преко пустиње Етама стадоше у логор у Мери.
9 А из Мере отишавши дођоше у Елим, где беше дванаест студенаца и седамдесет палмових дрвета, и онде стадоше у логор.
10 А из Елима отишавши стадоше у логор код Црвеног Мора.
11 И отишавши од Црвеног Мора стадоше у логор у пустињи Сину.
12 А из пустиње Сина отишавши стадоше у логор у Рафаку.
13 А из Рафака отишавши стадоше у логор у Елусу.
14 А из Елуса отишавши стадоше у логор у Рафидину, где немаше народ воде да пије.
15 А из Рафидина отишавши стадоше у логор у пустињи Синајској.
16 А из пустиње Синајске отишавши стадоше у логор у Киврот-Атави.
17 А из Киврот-Атаве отишавши стадоше у логор у Асироту.
18 А из Асирота отишавши стадоше у логор у Ратаму.
19 А из Ратама отишавши стадоше у логор у Ремнон-Фаресу.
20 А из Ремнон-Фареса отишавши стадоше у логор у Лемвону.
21 А из Лемвона отишавши стадоше у логор у Ресану.
22 А из Ресана отишавши стадоше у логор у Макелату.
23 А из Макелата отишавши стадоше у логор код горе Сафера.
24 А од горе Сафера отишавши стадоше у логор у Хараду.
25 А из Харада отишавши стадоше у логор у Макидоту.
26 А из Макидота отишавши стадоше у логор у Катату.
27 А из Катата отишавши стадоше у логор у Тарату.
28 А из Тарата отишавши стадоше у логор у Метеку.
29 А из Метека отишавши стадоше у логор у Аселмону.
30 А из Аселмона отишавши стадоше у логор у Мосироту.
31 А из Мосирота отишавши стадоше у логор у Ванакану.
32 А из Ванакана отишавши стадоше у логор на планини Гададу.
33 А са планине Гадада отишавши стадоше у логор у Етавати.
34 А из Етавате отишавши стадоше у логор и Еврону.
35 А из Еврона отишавши стадоше у логор у Гесион-Гаверу.
36 А из Гесион-Гавера отишавши стадоше у логор у пустињи Сину, а то је Кадис.
37 А из Кадиса отишавши стадоше у логор код горе Ора не међи земље едомске.
38 И изиђе Арон свештеник на гору Ор по заповести Господњој, и умре онде четрдесете године по изласку синова Израиљевих из земље мисирске, први дан петог месеца.
39 А Арону беше сто и двадесет и три године кад умре на гори Ору.
40 Тада чу Хананеј, цар арадски, који живљаше на југу у земљи хананској, да иду синови Израиљеви.
41 Потом отишавши од горе Ора стадоше у логор у Селмону.
42 А из Селмона отишавши стадоше у логор у Финону.
43 А из Финона отишавши стадоше у логор у Овоту.
44 А из Овота отишавши стадоше у логор на хумовима аваримским на међи моавској.
45 А од тих хумова отишавши стадоше у логор у Девон-Гаду.
46 А из Девон-Гада отишавши стадоше у логор у Гелмон-Девлатаиму.
47 А из Гелмон-Девлатаима отишавши стадоше у логор у планинама аваримским према Нававу.
48 А из планина аваримских отишавши стадоше у логор у пољу моавском на Јордану према Јерихону.
49 И стајаху у логору крај Јордана од Есимота до Вел-Сатима у пољу моавском.
50 И рече Господ Мојсију у пољу моавском на Јордану према Јерихону говорећи:
51 Кажи синовима Израиљевим и реци им: Кад пређете преко Јордана у земљу хананску,
52 Отерајте од себе све који живе у оној земљи, и потрите све слике њихове резане, и све слике њихове ливене потрите, и све висине њихове оборите.
53 А кад их истерате из земље, населите се у њој; јер сам вама дао ону земљу да је ваша.
54 И разделите је у наследство жребом на породице своје; којих има више, њима веће наследство подајте; а којих има мање, њима подајте мање наследство; које место коме жребом допадне, оно нека му буде; на племена отаца својих разделите наследство.
55 Ако ли не отерате од себе оних који живе у оној земљи, онда ће они које оставите бити трње очима вашим и остани вашим боковима, и пакостиће вам у земљи у којој ћете живети.
56 И шта сам мислио учинити њима, учинићу вама.
