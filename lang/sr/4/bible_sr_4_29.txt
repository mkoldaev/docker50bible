1 А седмог месеца први дан да имате свети сабор; посао ропски ниједан не радите; то да вам је трубни дан.
2 И принесите жртву паљеницу за мирис угодни Господу, једно теле, једног овна, седам јагањаца од године здравих;
3 А дар уз њих белог брашна смешаног с уљем три десетине уз теле и две десетине уз овна,
4 И по једну десетину уз свако јагње од седам јагањаца;
5 И једног јарца за грех, ради очишћења вашег;
6 Осим жртве паљенице у почетку месеца и дара њеног, и осим свагдашње жртве паљенице и дара њеног и налива њихових по уредби њиховој, за мирис угодни, за жртву огњену Господу.
7 И десети дан тог месеца седмог да имате свети сабор; и мучите душе своје; не радите никакав посао;
8 Него принесите Господу за мирис угодни жртву паљеницу, једно теле, једног овна, седам јагањаца од године, а нека вам је здраво;
9 И дар уз њих белог брашна помешаног с уљем три десетине уз теле, две десетине уз овна,
10 По једну десетину уза свако јагње од оних седам јагањаца;
11 Јарца једног за грех, осим жртве за грех ради очишћења, и осим свагдашње жртве паљенице и дара њеног и налива њихових.
12 И петнаести дан тог месеца седмог да имате свети сабор; ниједан посао ропски не радите; него празнујте празник Господу седам дана.
13 И принесите жртву паљеницу, огњену жртву за угодни мирис Господу, тринаест телаца, два овна, четрнаест јагањаца од године, а нека су здрави;
14 И дар уз њих брашна белог смешана с уљем по три десетине уза свако теле од тринаест телаца, по две десетине уза сваког овна од она два овна,
15 И по једну десетину уза свако јагње од оних четрнаест јагањаца;
16 И једног јарца за грех, осим свагдашње жртве паљенице и дара њеног и налива њеног.
17 А други део дванаест телаца, два овна, четрнаест јагањаца од године здравих,
18 И дар њихов и налив њихов, уз теоце, уз овнове и уз јагањце, по броју њиховом, како је уређено;
19 И јарца једног за грех, осим свагдашње жртве паљенице и дара њеног и налива њеног.
20 А трећи дан једанаест телаца, два овна и четрнаест јагањаца од године здравих;
21 И дарове њихове и наливе њихове, уз теоце, уз овнове и уз јагањце, по броју њиховом, како је уређено;
22 И једног јарца за грех, осим свагдашње жртве паљенице и дара њеног и налива њеног.
23 А четврти дан десет телаца, два овна, четрнаест јагањаца од године здравих;
24 И дар њихов и наливе њихове, уз теоце, уз овнове и уз јагањце, по броју њиховом, како је уређено;
25 И једног јарца за грех, осим свагдашње жртве паљенице и дара њеног и налива њеног.
26 А пети дан девет телаца, два овна, четрнаест јагањаца од године здравих;
27 И дар њихов и наливе њихове, уз теоце, уз овнове и уз јагањце, по броју њиховом, како је уређено;
28 И једног јарца за грех, осим свагдашње жртве паљенице и дара њеног и налива њеног.
29 А шести дан осам телаца, два овна, четрнаест јагањаца од године здравих,
30 И дар њихов и наливе њихове, уз теоце, уз овнове и уз јагањце, по броју њиховом, како је уређено;
31 И једног јарца за грех, осим свагдашње жртве паљенице и дара њеног и налива њеног.
32 А седми дан седам телаца, два овна, четрнаест јагањаца од године здравих,
33 И дар њихов и наливе њихове, уз теоце, уз овнове и уз јагањце, по броју њиховом, како је уређено;
34 И јарца за грех, осим свагдашње жртве паљенице и дара њеног и налива њеног.
35 А осми дан да вам је празник; ниједан посао ропски не радите.
36 Него принесите жртву паљеницу, жртву огњену за угодни мирис Господу, једно теле, једног овна, седам јагањаца од године здравих.
37 И дар њихов и наливе њихове, уз теле, уз овна и уз јагањце, по броју њиховом, како је уређено;
38 И једног јарца за грех, осим свагдашње жртве паљенице и дара њеног и налива њеног.
39 То приносите Господу на празнике своје, осим оног што бисте по завету или од своје воље принели за жртве паљенице или дарове или наливе или жртве захвалне.
40 И каза Мојсије синовима Израиљевим све што заповеди Господ.
