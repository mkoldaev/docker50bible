1 Потом рече Господ Мојсију и Арону говорећи:
2 Синови Израиљеви нека стају у око сваки код своје заставе са знаком дома отаца својих, према шатору од састанка унаоколо.
3 С истока нека стаје у око застава војске Јудине по четама својим с војводом синова Јудиних Насоном сином Аминадавовим;
4 А у војсци његовој седамдесет и четири хиљаде и шест стотина избројаних.
5 А до њега нека стаје у логор племе Исахарово с војводом синова Исахарових Натанаилом, сином Согаровим;
6 А у војсци његовој педесет и четири хиљаде и четири стотине избројаних.
7 Па онда племе Завулоново с војводом синова Завулонових Елијавом, сином Хелоновим;
8 А у војсци његовој педесет и седам хиљада и четири стотине избројаних.
9 Свега избројаних у војсци Јудиној сто и осамдесет и шест хиљада и четири стотине по четама њиховим. Они нека иду напред.
10 А застава војске Рувимове по четама својим нека буде с југа, с војводом синова Рувимових Елисуром сином Седијуровим;
11 А у војсци његовој четрдесет и шест хиљада и пет стотина избројаних.
12 А до њега нека стаје у логор племе Симеуново с војводом синова Симеунових Саламилом сином Сурисадајевим;
13 А у војсци његовој педесет и девет хиљада и три стотине избројаних.
14 Па онда племе Гадово с војводом синова Гадових Елисафом, сином Рагуиловим;
15 А у војсци његовој четрдесет и пет хиљада и шест стотина и педесет избројаних.
16 А свега избројаних у војсци Рувимовој сто и педесет и једна хиљада и четири стотине и педесет по четама њиховим. И они нека иду други.
17 Потом нека иде шатор од састанка с војском синова Левијевих усред остале војске; како у логор стају тако нека и иду, сваки својим редом под својом заставом.
18 Застава војске Јефремове по четама својим нека буде са запада, с војводом синова Јефремових Елисамом сином Емијудовим;
19 А у војсци његовој четрдесет хиљада и пет стотина избројаних.
20 А до њега племе Манасијино с војводом синова Манасијиних, Гамалилом, сином Фадасуровим;
21 А у његовој војсци тридесет и две хиљаде и двеста избројаних.
22 Па онда племе Венијаминово с војводом синова Венијаминових, Авиданом сином Гадеонијевим;
23 А у војсци његовој тридесет и пет хиљада и четири стотине избројаних.
24 А свега избројаних у војсци Јефремовој сто и осам хиљада и сто по четама њиховим. И они нека иду трећи.
25 Застава војске Данове по четама својим нека буде са севера с војводом синова Данових Ахијезером, сином Амисадајевим;
26 А у војсци његовој шездесет и две хиљаде и седам стотина избројаних.
27 А до њега нека стаје у логор племе Асирово с војводом синова Асирових Фагаилом, сином Ехрановим;
28 А у војсци његовој четрдесет и једна хиљада и пет стотина избројаних.
29 За њима племе Нефталимово с војводом синова Нефталимових Ахирејем, сином Енановим;
30 А у његовој војсци педесет и три хиљаде и четири стотине избројаних.
31 А свега избројаних у војсци Дановој сто и педесет и седам хиљада и шест стотина. И они нека иду најпосле уза заставе своје.
32 То су синови Израиљеви који бише избројани по домовима отаца својих. Свега избројаних у целој војсци по четама њиховим шест стотина и три хиљаде и пет стотина и педесет.
33 Али Левити не бише бројани међу синове Израиљеве, као што Господ беше заповедио Мојсију.
34 И учинише синови Израиљеви све; како заповеди Господ Мојсију, тако стајаху у логор, и тако иђаху сваки по породици својој и по дому отаца својих.
