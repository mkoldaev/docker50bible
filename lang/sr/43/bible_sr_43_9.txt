1 И пролазећи виде човека слепог од рођења.
2 И запиташе Га ученици Његови говорећи: Рави! Ко сагреши, или овај или родитељи његови, те се роди слеп?
3 Исус одговори: Ни он сагреши ни родитељи његови, него да се јаве дела Божија на њему.
4 Мени ваља радити дела Оног који ме посла док је дан: доћи ће ноћ кад нико не може радити.
5 Док сам на свету видело сам свету.
6 Рекавши ово пљуну на земљу и начини као од пљувачке, и помаза калом очи слепоме,
7 И рече: Иди умиј се у бањи силоамској (које значи послан). Отиде, дакле, и уми се, и дође гледајући.
8 А суседи и који га беху видели пре да беше слеп говораху: Није ли ово онај што сеђаше и прошаше?
9 Једни говораху: Он је; а други: Налик је на њ. А он говораше: Ја сам.
10 Тада му говораху: Како ти се отворише очи?
11 Он одговори и рече: Човек који се зове Исус начини као, и помаза очи моје, и рече ми: Иди у бању силоамску и умиј се. А кад отидох и умих се, прогледах.
12 Тада му рекоше: Где је он? Рече: Не знам.
13 Тада га поведоше к фарисејима, оног што беше некад слеп.
14 А беше субота кад начини Исус као и отвори му очи.
15 Тада га опет питаху и фарисеји како прогледа. А он им рече: Као метну ми на очи, и умих се и видим.
16 Тада говораху неки од фарисеја: Није овај човек од Бога јер не светкује суботе. Други говораху: Како може човек грешан таква чудеса чинити? И поста распра међу њима.
17 Рекоше, дакле, опет слепцу: Шта кажеш ти за њега што ти отвори очи твоје? А он рече: Пророк је.
18 Тада Јевреји не вероваше за њега да беше слеп и прогледа, док не дозваше родитеље оног што је прогледао,
19 И запиташе их говорећи: Је ли ово ваш син за кога ви говорите да се роди слеп? Како, дакле, сад види?
20 А родитељи његови одговорише им и рекоше: Знамо да је ово син наш и да се роди слеп,
21 А како сад види не знамо: или ко му отвори очи ми не знамо; он је велики, питајте њега, нека сам каже за себе.
22 Ово рекоше родитељи његови, јер се бојаху Јевреја; јер се Јевреји беху договорили да буде искључен из зборнице ко Га призна за Христа.
23 Зато рекоше родитељи његови: Он је велики, питајте њега.
24 Тада, по други пут дозваше човека који је био слеп и рекоше му: Дај Богу славу; ми знамо да је човек овај грешан.
25 А он одговори и рече: Је ли грешан не знам; само знам да ја бејах слеп, а сад видим.
26 Тада му опет рекоше: Шта ти учини, како отвори очи твоје?
27 Одговори им: Ја вам већ казах, и не слушасте; шта ћете опет слушати? Већ ако и ви хоћете ученици његови да будете?
28 А они га укорише, и рекоше му: Ти си ученик његов, а ми смо ученици Мојсијеви.
29 Ми знамо да с Мојсијем говори Бог; а овог не знамо откуда је
30 А човек одговори и рече им: То и јесте за чудо што ви не знате откуд је, а Он отвори очи моје.
31 А знамо да Бог не слуша грешника; него ако ко поштује Бога и вољу Његову твори, оног слуша.
32 Откако је света није чувено да ко отвори очи рођеном слепцу.
33 Кад Он не би био од Бога не би могао ништа чинити.
34 Одговорише и рекоше му: Ти си се родио сав у гресима, па зар ти нас да учиш? И истераше га напоље.
35 Исус чу да га истераше напоље; и нашавши га рече му; верујеш ли ти Сина Божијег?
36 Он одговори и рече: Ко је, Господе, да Га верујем?
37 А Исус му рече: и видео си га, и који говори с тобом Га је.
38 А он рече: Верујем Господе! И поклони Му се.
39 И рече Исус: Ја дођох на суд на овај свет, да виде који не виде, и који виде да постану слепи.
40 И чуше ово неки од фарисеја који беху с Њим, и рекоше Му: Еда ли смо ми слепи?
41 Рече им Исус: Када бисте били слепи не бисте имали греха, а сад говорите да видите, тако ваш грех остаје.
