1 Господари! Правду и једнакост чините слугама знајући да и ви имате Господара на небесима.
2 Да вам се не досади молитва; и стражите у њој са захваљивањем.
3 Молећи се и за нас уједно да нам Бог отвори врата речи, да проповедамо тајну Христову, за коју сам и свезан,
4 Да је јавим као што ми треба говорити.
5 Мудро живите према онима који су напољу, пазећи на време.
6 Реч ваша да бива свагда у благодати, сољу зачињена, да знате како вам свакоме треба одговарати.
7 За мене казаће вам све Тихик љубазни брат и верни слуга и другар у Господу,
8 Ког послах к вама за то исто, да разбере ко сте ви, и да утеши срца ваша,
9 С Онисимом верним и љубазним братом нашим, који је од вас. Они ће вам све казати како је овде.
10 Поздравља вас Аристарх, који је са мном у сужањству, и Марко, нећак Варнавин, за ког примисте заповести (ако дође к вама, примите га);
11 И Исус, прозвани Јуст, који су из обрезања. Ово су једнини моји помагачи у царству Божијем који ми бише утеха.
12 Поздравља вас Епафрас, који је од вас, слуга Исуса Христа; он се једнако труди за вас у молитвама да будете савршени и испуњени сваком вољом Божијом.
13 Јер ја сведочим за њега да има велику ревност и бригу за вас и за оне који су у Лаодикији и у Јерапољу.
14 Поздравља вас Лука лекар љубазни, и Димас.
15 Поздравите браћу у Лаодикији, и Нимфана и домаћу цркву његову.
16 И кад се ова посланица прочита код вас, учините да се прочита и у лаодикијској цркви, и ону што је писана у Лаодикију да и ви прочитате.
17 И кажите Архипу: Гледај на службу коју си примио у Господу да је довршиш.
18 Поздрав мојом руком Павловом. Опомињите се мојих окова. Благодат са свима вама. Амин.
