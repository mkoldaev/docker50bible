1 Нисам ли ја апостол? Нисам ли сам свој? Не видех ли ја Исуса Христа, Господа нашег? Нисте ли ви дело моје у Господу?
2 Ако другима и нисам апостол, али вама јесам, јер сте ви печат мог апостолства у Господу.
3 Мој одговор онима који ме успитају ово је:
4 Еда ли немамо власти јести и пити?
5 Еда ли немамо власти сестру жену водити, као и остали апостоли, и браћа Господња, и Кифа?
6 Или један ја и Варнава немамо власти ово чинити?
7 Ко војује кад о свом трошку? Или ко сади виноград и од родова његових да не једе? Или ко пасе стадо и од млека стада да не једе?
8 Еда ли ово говорим по човеку? Не говори ли ово и закон?
9 Јер је у Мојсијевом закону написано: Да не завежеш уста волу који врше. Еда ли се Бог брине за волове?
10 Или јамачно говори за нас? Јер се за нас написа: Који оре треба у надању да оре; и који врше у надању да ће добити од оног што врше.
11 Када ми вама духовна сејасмо, је ли то шта велико ако ми вама телесна пожњемо?
12 Кад се други мешају у вашу власт, а камоли не би ми? Али не учинисмо по власти овој него све трпимо да не учинимо какву сметњу јеванђељу Христовом.
13 Не знате ли да они који чине свету службу од светиње се хране? И који олтару служе с олтаром деле?
14 Тако и Господ заповеди да они који јеванђеље проповедају од јеванђеља живе.
15 А ја то ниједно не учиних. И не пишем ово да тако буде за мене; јер бих волео умрети него да ко славу моју уништи.
16 Јер ако проповедам јеванђеље, нема ми хвале: јер ми је за невољу; и тешко мени ако јеванђеља не проповедам.
17 Ако дакле ово чиним од своје воље, плату имам; а ако ли чиним за невољу, служба ми је предата.
18 Каква ми је дакле плата? Да проповедајући јеванђеље учиним без плате јеванђеље Христово, да не чиним по својој власти у проповедању јеванђеља.
19 Јер премда сам слободан од свих, свима себе учиних робом, да их више придобијем.
20 Јеврејима сам био као Јеврејин да Јевреје придобијем; онима који су под законом био сам као под законом, да придобијем оне који су под законом;
21 Онима који су без закона био сам као без закона, премда нисам Богу без закона него сам у закону Христовом, да придобијем оне који су без закона.
22 Слабима био сам као слаб, да слабе придобијем; свима сам био све, да какогод спасем кога.
23 А ово чиним за јеванђеље, да бих имао део у њему.
24 Не знате ли да они што трче на трку, сви трче, а један добије дар? Тако трчите да добијете.
25 Сваки пак који се бори од свега се уздржава: они дакле да добију распадљив венац, а ми нераспадљив.
26 Ја дакле тако трчим, не као на непоуздано; тако се борим, не као онај који бије ветар;
27 Него морим тело своје и трудим да како сам другима проповедајући избачен не будем.
