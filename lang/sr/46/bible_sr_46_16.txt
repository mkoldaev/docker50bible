1 А за милостињу светима, као што уредих по црквама галатијским онако и ви чините.
2 Сваки први дан недеље нека сваки од вас оставља код себе и скупља колико може, да не бивају збирања кад дођем.
3 А кад дођем, које нађете за вредне оне ћу с посланицама послати у Јерусалим нека однесу вашу помоћ.
4 А ако буде вредно да и ја идем, поћи ће са мном.
5 А к вама ћу доћи кад прођем Македонију, јер ћу проћи кроз Македонију.
6 А у вас може бити да ћу се забавити, или и зимовати, да ме ви пратите куд пођем.
7 Сад вас у пролажењу нећу видети, а надам се неко време остати код вас, ако Господ допусти.
8 А у Ефесу ћу остати до Тројичина дне;
9 Јер ми се отворише велика и богата врата, и противника има много.
10 А ако дође Тимотије, гледајте да буде код вас без страха; јер он ради дело Господње као и ја.
11 Да га нико, дакле, не презре, него га испратите с миром да дође к мени; јер га чекам с браћом.
12 А за брата Апола, много га молих да дође к вама с браћом: и никако не беше му воља да сад дође; али ће доћи кад имадбуде кад.
13 Пазите, стојте у вери, мушки се држите, утврђујте се.
14 Све да вам бива у љубави.
15 Молим вас, пак, браћо, знате дом Стефанин да је новина од Ахаје, и на служење светима одреди се;
16 Да сте и ви покорни таквима, и свакоме који помаже и труди се.
17 Али се обрадовах доласку Стефанином и Фортунатовом и Ахајиковом, јер ми они надокнадише што сам био без вас;
18 Јер умирише дух мој и ваш. Препознајте, дакле, такве.
19 Поздрављају вас цркве азијске. Поздрављају вас у Господу много Акила и Прискила с домашњом својом црквом.
20 Поздрављају вас браћа сва. Поздравите један другог целивом светим.
21 Поздрављам вас ја, Павле својом руком.
22 Ако ко не љуби Господа Исуса Христа да буде проклет, маран ата.
23 Благодат Господа нашег Исуса Христа с вама;
24 И љубав моја са свима вама у Христу Исусу. Амин.
