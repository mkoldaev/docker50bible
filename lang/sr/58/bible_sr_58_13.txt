1 Љубав братинска да остане међу вама.
2 Гостољубивости не заборављајте; јер неки не знајући из гостољубивости примише анђеле на конак.
3 Опомињите се сужња као да сте с њима свезани, оних којима се неправда чини као да сте и сами у телу.
4 Женидбу да држе сви у части, и постеља женидбена да буде чиста; а курварима и прељубочинцима судиће Бог.
5 Не будите среброљупци; будите задовољни оним што имате. Јер Он рече: Нећу те оставити, нити ћу од тебе одступити;
6 Тако да смемо говорити: Господ је мој помоћник, и нећу се бојати; шта ће ми учинити човек?
7 Опомињите се својих учитеља који вам казиваше реч Божију; гледајте на свршетак њиховог живљења, и угледајте се на веру њихову.
8 Исус Христос јуче је и данас онај исти и вавек.
9 У науке туђе и различне не пристајте; јер је добро благодаћу утврђивати срца, а не јелима, од којих не имаше користи они који живљаше у њима.
10 Имамо, пак, олтар од ког они не смеју јести који служе скинији.
11 Јер којих животиња крв уноси поглавар свештенички у светињу за грехе, оних се телеса спаљују изван логора.
12 Зато Исус, да освети народ крвљу својом, изван града пострада.
13 Зато дакле да излазимо к Њему изван логора, носећи Његову срамоту.
14 Јер овде немамо града који ће остати, него тражимо онај који ће доћи.
15 Кроз Њега, дакле, да свагда приносимо Богу жртву хвале, то јест плод усана које признају име Његово.
16 А добро чинити и давати милостињу не заборављајте; јер се таквим жртвама угађа Богу.
17 Слушајте учитеље своје и покоравајте им се, јер се они старају за душе ваше, као који ће дати одговор, да то с радошћу чине, а не уздишући; јер вам ово не помаже.
18 Молите се Богу за нас. Јер се надамо да имамо добру савест, старајући се у свему добро да живимо.
19 А одвише молим чините ово, да бих се пре вратио к вама.
20 А Бог мира, који изведе из мртвих великог Пастира овцама, крвљу завета вечног, Господа нашег Исуса Христа,
21 Да вас саврши у сваком делу добром, да учините вољу Његову, чинећи у вама шта је угодно пред Њиме, кроз Исуса Христа, коме слава ва век века. Амин.
22 Молим вас пак, браћо, примите реч поучења; јер укратко написах и послах вам.
23 Знајте да је отишао наш брат Тимотије, с којим, ако скоро дође, видећу вас.
24 Поздравите све учитеље своје и све свете. Поздрављају вас браћа која су из Талијанске.
25 Благодат са свима вама. Амин.
