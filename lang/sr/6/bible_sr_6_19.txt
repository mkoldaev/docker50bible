1 Потом изађе други жреб за Симеуна, племе синова Симеунових по породицама њиховим, и би наследство њихово усред наследства синова Јудиних.
2 И допаде им у наследство Вирсавеја и Савеја и Молада,
3 И Асар-Суал и Вала и Асем,
4 И Елтолад и Ветуил и Орма,
5 И Сиклаг и Вет-Мархавот и Асар-Суса,
6 И Вет-Леваот и Саруен; тринаест градова са селима својим;
7 Ајин, Ремон и Етер и Асан, четири града са селима својим;
8 И сва села што беху око тих градова дори до Валат-Вира, а то је Рамат јужни. То је наследство племена синова Симеунових по породицама њиховим.
9 Од дела синова Јудиних допаде наследство синовима Симеуновим, јер део синова Јудиних беше велик за њих, зато синови Симеунови добише наследство на њиховом наследству.
10 Потом изађе трећи жреб за синове Завулонове по породицама њиховим; и међа наследству њиховом би до Сариде.
11 А одатле иде међа њихова покрај мора на Маралу, и допире до Давасета, и иде на поток који је према Јокнеаму,
12 Па се окреће од Сариде на исток до међе кислот-таворске, и иде на Даврат и излази до Јафе;
13 Отуда иде опет к истоку до Гита-Ефера, а то је Ита-Касин, и излази на Ремон-Метоар, а то је Неја;
14 Отуда се савија међа к северу на Анатон, и излази у долину Јефтаил,
15 С Кататом и с Налалом и Симроном и Идалом и Витлејемом, дванаест градова са селима својим.
16 То је наследство синова Завулонових по породицама њиховим, то су градови и села њихова.
17 За Исахара изађе жреб четврти, за синове Исахарове по породицама њиховим;
18 А међа им би: Језраел и Кесулот и Суним,
19 И Аферајим и Сеон и Анахарат,
20 И Равит и Кисион и Авес,
21 И Ремет и Ен-Ганим и Ен-Ада и Бет-Фасис,
22 А отуда иде међа на Тавор и на Сахасиму и Вет-Семес, и удара у Јордан; шеснаест градова са селима својим.
23 То је наследство племена синова Исахарових по породицама њиховим; то су градови и села њихова.
24 Потом изађе жреб пети за племе синова Асирових по породицама њиховим.
25 И међа им би: Хелкат и Алија и Ветен, и Ахсаф,
26 И Аламелех и Амад и Мисал, и пружа се до Кармела к мору и до Сихор-Ливната,
27 И одатле се савија к истоку на Вет-Дагон, и допире до Завулона и до долине Јефтаила к северу, и до Ветемека и Наила, и иде до Хавула налево;
28 И Хеврон и Реов и Амон и Кана скроз до Сидона великог;
29 Отуда се савија међа на Раму и до тврдог града Тира, а отуда се савија на Осу и излази на море покрај дела ахсивског;
30 И Ама и Афек и Реов; двадесет и два града са селима својим.
31 То је наследство племена синова Асирових по породицама њиховим, то су градови и села њихова.
32 За синове Нефталимове изађе жреб шести, за синове Нефталимове по породицама њиховим,
33 И међа им би од Елафа и од Алона до Сананима, и од Адами-Некева и Јавнила до Лакума, и излази на Јордан;
34 Потом се обрће међа на запад к Азнот-Тавору, и иде на Укок, и допире до Завулона с југа и до Асира са запада и до Јуде на Јордану с истока.
35 А тврди су градови: Сидим, Сер и Амат, Ракат и Хинерот,
36 И Адама и Рама и Асор,
37 И Кедес и Едреј и Ен-Асор,
38 И Ирон Мигдалил, Орем и Вет-Анат и Вет-Семес; деветнаест градова са селима својим.
39 То је наследство племена синова Нефталимових по породицама њиховим, то су градови са селима својим.
40 Седми жреб изађе за племе синова Данових по породицама њиховим,
41 И међа наследству њиховом би Сара и Естаол и Ир-Семес,
42 И Салавин и Ајалон и Јетла,
43 И Елон и Тамната и Акарон,
44 И Елтекон и Гиветон и Валат,
45 И Јуд и Вани-Варак и Гат-Римон,
46 И Ме-Јаркон и Ракон с међама својим према Јопи.
47 Али међе синова Данових изађоше мале за њих; зато изађоше синови Данови и ударише на Лесем и узеше га и побише оштрим мачем и освојише га, и населише се у њему, и Лесем прозваше Дан по имену Дана оца свог.
48 То је наследство племена синова Данових по породицама њиховим; то су градови и села њихова.
49 А кад поделише земљу по међама њеним, даше синови Израиљеви наследство Исусу, сину Навином, међу собом.
50 По заповести Господњој даше му град који заиска, Тамнат-Сарах у гори Јефремовој, а он сагради град и насели се у њему.
51 То су наследства која Елеазар свештеник и Исус син Навин и главари породица отачких у племенима синова Израиљевих поделише жребом у Силому пред Господом на вратима шатора од састанка, и тако поделише земљу.
