1 А ово беше део синова Јудиних по породицама њиховим: уз међу едомску, пустиња Син к југу на крају јужне стране;
2 И беше им јужна међа од краја сланог мора, од залива који иде к југу.
3 А отуда иде на југ на брдо Акравим, прелази преко Сина, и пружа се од југа на Кадис-Варнију, и допире до Есрона, а отуда иде на Адар и савија се на Карку;
4 Отуда, идући до Аселмона, излази на поток мисирски и крај тој међи удара у море. То вам је јужна међа.
5 А међа к истоку: слано море до краја Јордана; а међа са северне стране: од залива морског, до краја Јордана;
6 Одатле иде та међа на Вет-Оглу, и пружа се од севера до Вет-Араве; и одатле иде та међа на камен Воана сина Рувимовог;
7 Одатле иде та међа до Давира од долине Ахора, и на север иде на Галгал, према брду адумимском на јужној страни потока; потом иде та међа до воде Ен-Семеса, и удара у студенац Рогил;
8 Одатле иде та међа преко долине синова Еномових покрај Јевусеја с југа, а то је Јерусалим; отуда иде међа на врх горе која је према долини Еном к западу и која је накрај долине рафајске к северу;
9 Потом се савија међа с врха те горе к извору воде Нефтоје и излази на градове у гори Ефрону; а одатле се пружа међа до Вала, а то је Киријат-Јарим;
10 Потом иде међа до Вала на запад ка гори Сиру, и иде покрај горе Јарима са севера, а то је Хасалон, и спушта се на Вет-Семес, и долази до Тамне;
11 И иде међа покрај Акарона к северу, и допире до Сикрона, и иде преко горе Вала и пружа се до Јавнила, и излази та међа на море.
12 А међа је западна покрај великог мора и његових међа. То су међе синова Јудиних унаоколо по породицама њиховим.
13 А Халеву сину Јефонијином даде Исус део међу синовима Јудиним, као што му заповеди Господ: Киријат-Арву; а Арва је био отац Енаков, и то је Хеврон;
14 И одатле изагна Халев три сина Енакова: Сесаја и Ахимана и Талмаја синове Енакове.
15 И одатле оде на Давиране; а Давир се пре зваше Киријат-Сефер.
16 И рече Халев: Ко савлада Киријат-Сефер и узме га, даћу му за жену Ахсу кћер своју.
17 И узе га Готонило син Кенезов, брат Халевов; и даде му Ахсу, кћер своју, за жену.
18 И кад полажаше, наговараше га да иште поље у оца њеног; па скочи с магарца. А Халев јој рече: Шта ти је?
19 А она рече: Дај ми дар; кад си ми дао суву земљу, дај ми и изворе водене. И даде јој изворе горње и изворе доње.
20 Ово је наследство племена синова Јудиних по породицама њиховим;
21 Ово су градови по крајевима племена синова Јудиних, дуж међе едомске к југу: Кавсеил и Едер и Јагур,
22 И Кина и Димона и Адада,
23 И Кадес и Асор и Итнан,
24 Зиф и Телем и Валот,
25 И Асор-Адата и Кириот; Есрон је Асор;
26 Амам и Сама и Молада,
27 И Асар-Гада и Есемон и Вет-Фалет,
28 И Асар-Суал и Вирсавеја и Визиотија,
29 Вала и Им и Асем,
30 И Елтолад и Хесил и Орма,
31 И Сиклаг и Мадмана и Сансана,
32 И Леваот и Силеим и Ајин и Римон; свега двадесет и девет градова са селима својим.
33 У равни Естол и Сараја и Асна.
34 И Заноја и Ен-Ганим, Тафуја и Инам,
35 Јармут и Одолам, Сохот и Азика.
36 И Сагарим и Адитајим и Гедира и Гедиротајим; четрнаест градова са селима својим.
37 Севан и Адаса и Магдал-Гад,
38 И Дилан и Миспа и Јоктеил,
39 Лахис и Васкат и Јеглон,
40 И Хавон и Ламас и Хитлис,
41 И Гедирот, Вет-Дагон, и Нама и Макида; шеснаест градова са селима својим.
42 Ливна и Етер и Асан,
43 И Јефта и Асна и Несив,
44 И Кеила и Ахзив и Мариса девет градова са селима својим.
45 Акарон са селима и засеоцима;
46 Од Акарона до мора све што је покрај Азота са селима својим;
47 Азот са селима и засеоцима, Газа са селима и засеоцима до потока мисирског и до великог мора с међама.
48 А у гори: Самир и Јатир и Сохот,
49 И Дана и Киријат-Сана, а то је Давир,
50 И Анав и Естемон и Аним,
51 И Госен и Олон и Гилон; једанаест градова са селима својим.
52 Арав и Дума и Есан,
53 И Јанум и Вет-Тафуја и Афека,
54 И Хумата и Киријат-Арва, а то је Хеврон, и Сиор; девет градова са селима својим.
55 Маон, Кармел и Зиф и Јута,
56 Језраел и Јогдеам и Заноја,
57 Кајин, Гаваја и Тамна; десет градова са селима својим.
58 Алул, Вет-сур и Гедор,
59 И Марат и Вет-Анат и Елтекон, шест градова са селима својим.
60 Киријат-Вал, то је Киријат-Јарим, и Рава; два града са селима својим.
61 У пустињи: Вет-Арава, Мидин и Сехаха,
62 И Нивсан, и град соли, и Енгадија; шест градова са селима својим.
63 А Јевусеја који живљаху у Јерусалиму не могоше истерати синови Јудини; зато осташе Јевусеји са синовима Јудиним у Јерусалиму до данас.
