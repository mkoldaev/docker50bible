1 А после тога поби Давид Филистеје и покори их, и узе Гат и села његова из руку филистејских.
2 Поби и Моавце, и посташе Моавци слуге Давидове и плаћаше му данак.
3 Разби Давид и Адад-Езера цара совског у Емату изашав да рашири власт своју до реке Ефрата.
4 И узе му Давид хиљаду кола и седам хиљада коњика и двадесет хиљада пешака, и подреза Давид жиле свим коњима колским, само остави за сто кола.
5 А беху дошли Сирци из Дамаска у помоћ Адад-Езеру цару совском, и Давид поби двадесет и две хиљаде Сираца.
6 И намести Давид војску у Сирији што је под Дамаском, и Сирци посташе слуге Давидове плаћајући му данак. И Господ чуваше Давида куда год иђаше.
7 И Давид узе златне штитове које имаху слуге Адад-Езерове, и донесе их у Јерусалим.
8 И из Тивата и из Хуна градова Адад-Езерових однесе Давид силну бронзу, од које Соломун начини море бронзано и ступове и посуђе бронзано.
9 А кад ћу Тоја цар ематски да је Давид побио сву војску Адад-Езера, цара совског,
10 Посла Адорама, сина свог к цару Давиду да га поздрави и да му честита што је војевао на Адад-Езера и убио га, јер Тоја имаше рат са Адад-Езером и свакојаких заклада златних и сребрних и бронзаних.
11 Па и то цар Давид посвети са сребром и златом што беше узео од свих народа, од Едомаца и од Моаваца и од синова Амонових и од Филистеја и од Амалика.
12 И Ависај син Серујин поби осамнаест хиљада Идумејаца у сланој долини.
13 И намести војску по Идумеји, и сви Идумејци посташе слуге Давидове. И Господ чуваше Давида куда год иђаше.
14 Тако царова Давид над свим Израиљем судећи и дајући правду свему народу свом.
15 И Јоав, син Серујин беше над војском, а Јосафат син Ахилудов паметар,
16 А Садок син Ахитовов и Авимелех син Авијатаров свештеници, а Суса писар,
17 А Венаја, син Јодајев беше над Херетејима и Фелетејима, а синови Давидови први до цара.
