1 Синови Јудини беху: Фарес, Есрон и Хармија и Ор и Совал.
2 А Реаја син Совалов роди Јата, а Јат роди Ахумаја и Лада. То су породице саратске.
3 А ово су од оца Итама: Језраел и Јесма и Једвас, а сестри њиховој беше име Аселелфонија.
4 И Фануило беше отац Гедору, и Есер отац Хусин. То беху синови Ора првенца Ефрате, оца Витлејемцима.
5 А Асхор отац Текујанима имаше две жене, Елу и Нару.
6 И Нара му роди Ахузама и Ефера и Темана и Ахастара. То су синови Нарини.
7 А синови Елини: Серед, Јесоар и Етнан.
8 А Кос роди Анува и Совиву и породице Ахарила сина Арумовог.
9 А Јавис беше славнији од своје браће, и мати му наде име Јавис говорећи: Родих га с болом.
10 И Јавис призва Бога Израиљевог говорећи: О да би ме благословио и раширио међе моје, и рука Твоја да би била са мном, и да би ме сачувао ода зла да ме не уцвели! И учини Бог за шта га моли.
11 А Хелув, брат Сујин роди Мехира. Он би отац Естонов.
12 А Естон роди Вет-Рафу и Фесеју и Техину, оца граду Нашу. То су људи Рихавови.
13 А синови Кенезови беху Готонило и Сераја. А синови Готонилови: Атат.
14 А Меонотај роди Офру; а Сераја роди Јоава, оца оних што живе у долини дрводељској, јер беху дрводеље.
15 А синови Халева сина Јефонијиног беху Ир, Ила и Нам. А син Илин беше Кенез.
16 А синови Јелелеилови: Зиф и Зифа, Тирија и Асареило.
17 А синови Езрини: Јетер и Меред и Ефер и Јалон; а жена Мередова роди Маријама и Самаја и Јесву, оца Естемоји.
18 А жена његова Јудија роди Јереда оца Гедору, и Евера оца Сохоту, и Јекутила оца Заноји. А то беху синови Витије, кћери Фараонове, којом се ожени Меред.
19 А синови жене Одијине, сестре Нама оца Кеили беху Гармија и Естемоја Махаћанин.
20 А синови Симонови: Амион и Рина и Вен-Анан и Тилон. А синови Јесејеви: Зохет и Вен-Зохет.
21 А синови Силе, сина Јудиног: Ир отац Лиху, и Лада отац Мариси, и породице дома платнарског, дома Асвејиног.
22 И Јоким и Хасивљани, и Јоас и Сараф, који владаху у моавској, и Јасуви-Лехем. Али то су старе ствари.
23 То беху лончари и живљаху у садовима и забранима, и беху онде код цара за његове послове.
24 Синови Симеунови: Немуило и Јамин, Јарив, Зера, Саул;
25 А његов син Салум, а његов син Мивсам, а његов син Мисма.
26 А синови Мисмини: Амуило син му, и његов син Захур, и његов син Симеј.
27 А Симеј имаше шеснаест синова и шест кћери; а браћа његова немаху много синова, и све породице њихове не беше тако много као синова Јудиних.
28 А живљаху у Вирсавеји и Молади и Асар-Суалу,
29 И у Вали и у Асему и у Толаду,
30 И у Ветуилу и у Орми и у Сиклагу,
31 И у Вет-Мархавоту и у Асар-Сусиму и у Вет-Виреју и у Сараиму. То беху градови њихови до цара Давида.
32 А села њихова беху Итам и Ајин, Римон и Тохен и Асан, пет градова,
33 И сва села њихова што беху око тих градова до Вала. То беху станови њихови по роду њиховом.
34 А Месовав и Јамлих и Јоса син Амасијин,
35 И Јоило и Јуј, син Јосивије сина Сераје сина Асиловог,
36 И Елиоинај и Јакова и Јесохаја и Асаја и Адило и Јесимило и Венаја,
37 И Зиса, син Сифија сина Алона сина Једаје сина Симрија сина Семајиног;
38 Ти именовани беху кнезови у породицама својим, и домови отаца њихових умножише се веома.
39 И зато отидоше у Гедор до источне стране долине да траже пашу стоци својој.
40 И нађоше пашу обилату и добру и земљу пространу и мирну и родну, јер пре онде живљаху који беху од Хама.
41 Ти, дакле, записани по имену дошавши за Језекије цара Јудиног разбише шаторе њихове и становнике који се нађоше онде, и побише их као проклете да не оста ниједан до данас, и населише се место њих, јер онде беше паше за стоку њихову.
42 А између њих, синова Симеунових, изиђе на гору Сир пет стотина људи, а поглавице им беху Фелатија и Неарија и Рефаја и Озило, синови Јесејеви.
43 И побише остатак што беху утекли између Амалика, и населише се онде до данашњег дана.
