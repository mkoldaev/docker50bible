1 И тако Давид стар и сит живота постави Соломуна, сина свог, царем над Израиљем.
2 И сабра све кнезове Израиљеве и свештенике и Левите.
3 И бише избројани Левити од тридесет година и више, и беше их на број с главе на главу тридесет и осам хиљада људи.
4 Између њих беше двадесет четири хиљаде одређених на посао у дому Господњем, а шест хиљада управитеља и судија;
5 А четири хиљаде вратара и четири хиљаде који хваљаху Господа уз оруђа која начини за хвалу.
6 И раздели их Давид у редове по синовима Левијевим, Гирсону, Кату и Мерарију.
7 Од Гирсона беху: Ладан и Симеј;
8 Синови Ладанови: поглавар Јехило и Зетам и Јоила, тројица;
9 (Синови Симејеви: Селомит и Азило и Харан, тројица.) То су поглавари отачких породица Ладанових.
10 А синови Симејеви: Јат, Зина и Јеус и Верија, та су четворица синови Симејеви.
11 А Јат беше поглавар, а Зиза други; а Јеус и Верија немаху много деце, зато се бројаху у један дом отачки.
12 Синови Катови: Амрам, Исар, Хеврон и Озило, четворица.
13 Синови Амрамови: Арон и Мојсије. Али Арон би одвојен да освећује светињу над светињама, он и синови његови довека, да каде пред Господом, да му служе и да благосиљају у име Његово довека.
14 А синови Мојсија, човека Божјег, броје се у племе Левијево.
15 Синови Мојсијеви: Гирсон и Елијезер.
16 Синови Гирсонови: Севуило поглавар.
17 А синови Елијезерови: Реавија поглавар. А немаше Елијезер више синова, него се синови Реавијини умножише веома.
18 Синови Исарови: Селомит поглавар.
19 Синови Хевронови: Јерија први, Амарија други, Јазило трећи, и Јекамеам четврти.
20 Синови Озилови: Миха први и Јесија други.
21 Синови Мераријеви: Малије и Мусије. Синови Малијеви: Елеазар и Кис.
22 А Елеазар умре и не имаше синове него само кћери, и њима се оженише синови Кисови, браћа њихова.
23 Синови Мусијеви: Малије и Едер и Јеремот, тројица.
24 То су синови Левијеви по отачким домовима својим, поглавари домова отачких, који бише избројани по броју имена с главе на главу, који рађаху посао за службу у дому Господњем, од двадесет година и више.
25 Јер Давид рече: Мир даде Господ Бог Израиљев народу свом, и наставаће у Јерусалиму довека.
26 И Левити неће више носити шатора и посуђа његова за службу његову.
27 Јер по последњој наредби Давидовој бише избројани синови Левијеви од двадесет година и више;
28 Јер одређени беху да помажу синовима Ароновим у служби у дому Господњем у тремовима и у клетима, и да чисте све свете ствари и да раде око службе у дому Господњем,
29 И око хлебова постављених, и око белог брашна за дар и око колача пресних и око тавица, и око свега што се пржи, и око сваке мере,
30 И да стоје јутром и хвале и славе Господа, и тако вечером,
31 И кад се год приносе жртве паљенице Господу у суботе, и на младине и празнике, у броју по реду свом свагда пред Господом,
32 И да раде шта треба радити у шатору од састанка и у светињи, и за синове Аронове, браћу своју, у служби у дому Господњем.
