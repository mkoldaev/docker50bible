1 А редови вратарски беху: од синова Корејевих беше Меселемија син Корејев између синова Асафових;
2 А синови Меселемијини: Захарија првенац, Једаило други, Завадија трећи, Јатнило четврти,
3 Елам пети, Јоанан шести, Елиоинај седми;
4 И Овид-Едомови синови: Семаја првенац, Јозавад други, Јоах трећи и Сихар четврти и Натанаило пети,
5 Амило шести, Исахар седми, Феултај осми; јер га благослови Бог.
6 И Семаји, сину његовом, родише се синови, који старешоваху у дому оца свог, јер беху добри јунаци.
7 Синови Семајини: Готније и Рафаило и Овид и Елзавад браћа његова, храбри људи, Елиуј и Семахија.
8 Сви ови беху од синова Овид-Едомових, и они и синови њихови и браћа њихова, сви храбри људи, крепки за службу, беше их шездесет и два од Овид-Едома.
9 А Меселемијиних синова и браће, храбрих људи, беше осамнаест.
10 А Осини синови, од синова Мераријевих: Симрије поглавар, премда не беше првенац, али га отац постави поглаварем;
11 Хелкија други, Тевалија трећи, Захарија четврти; свих синова и браће Осине беше тринаест.
12 Од њих беху редови вратарски по поглаварима да чувају стражу наизменце с браћом својом служећи у дому Господњем.
13 Јер меташе жреб за малог као и за великог по домовима својих отаца, за свака врата.
14 И паде жреб на исток Селимији; а Захарији, сину његовом, мудром саветнику, кад бацише жреб, паде му жреб на север;
15 А Овид-Едому на југ, а синовима његовим на ризницу;
16 Суфиму и Оси на запад с вратима салехетским на путу који иде горе; стража беше према стражи:
17 С истока шест Левита; са севера четири на дан; с југа на дан четири; а код ризнице по два;
18 На Парвару са запада четири на путу, два код Парвара.
19 То су редови вратарски међу синовима Корејевим и синовима Мераријевим.
20 И ови још беху Левити: Ахија над благом дома Божијег, над благом од посвећених ствари.
21 Од синова Ладанових између синова Гирсонових од Ладана, између главара домова отачких од Ладана сина Гирсоновог беше Јехило,
22 Синови Јехилови: Зетам и Јоило брат му беху над благом дома Господњег;
23 Од синова Амрамових, Исарових, Хевронових, Озилових,
24 Беше Севуило, син Гирсона сина Мојсијевог старешина над благом.
25 А браћа његова од Елијезера: Реавија син му, а његов син Јесаија, а његов син Јорам, а његов син Зихрије, а његов син Селомит;
26 Овај Селомит и браћа његова беху над свим благом од посвећених ствари, које посвети цар Давид и поглавари домова отачких и хиљадници и стотиници и војводе;
27 Од ратова и од плена посветише да се оправи дом Господњи;
28 И шта год беше посветио Самуило виделац и Саул, син Кисов и Авенир син Ниров и Јоав син Серујин; ко год посвећиваше, даваше у руке Селомиту и браћи његовој.
29 Од синова Исарових: Хенанија и синови његови беху над спољашњим пословима у Израиљу, управитељи и судије.
30 Од синова Хевронових Асавија и браћа његова, хиљаду и седам стотина храбрих људи, беху над Израиљем с ове стране Јордана на истоку за сваки посао Господњи и за службу царску.
31 Између синова Хевронових беше Јерија, поглавар синовима Хевроновим по породицама њиховим и домовима отачким. Четрдесете године царовања Давидовог потражише их и нађоше међу њима храбрих јунака у Јазиру галадском.
32 И браће његове, храбрих људи, беше две хиљаде и седам стотине главара у домовима отачким; и постави их цар Давид над синовима Рувимовим и Гадовим и половином племена Манасијиног за све послове Божије и царске.
