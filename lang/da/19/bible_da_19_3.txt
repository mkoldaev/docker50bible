1 (En Salme af David, da han flygtede for sin søn Absalom.) HERRE, hvor er mine Fjender mange! Mange er de, som rejser sig mod mig,
2 mange, som siger om min Sjæl: 'Der er ingen Frelse for ham hos Gud!' - Sela.
3 Men, HERRE, du er et Skjold for mig, min Ære og den, der løfter mit Hoved.
4 Jeg råber højlydt til HERREN, han svarer mig fra sit hellige Bjerg. - Sela.
5 Jeg lagde mig og sov ind, jeg vågned, thi HERREN holder mig oppe.
6 Jeg frygter ikke Titusinder af Folk, som trindt om lejrer sig mod mig.
7 Rejs dig, HERRE, frels mig, min Gud, thi alle mine Fjender slog du på Kind, du brød de gudløses Tænder!
8 Hos HERREN er Frelsen; din Velsignelse over dit Folk! - Sela.
