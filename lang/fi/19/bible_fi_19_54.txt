1 Veisuunjohtajalle; kielisoittimilla; Daavidin mietevirsi, (H54:2) kun siifiläiset tulivat ja sanoivat Saulille: Daavid piileskelee meidän luonamme. (H54:3) Jumala, pelasta minut nimesi voimalla, aja minun asiani väkevyydelläsi.
2 (H54:4) Jumala, kuule minun rukoukseni, ota korviisi minun suuni sanat.
3 (H54:5) Sillä muukalaiset nousevat minua vastaan, ja väkivaltaiset väijyvät minun henkeäni, eivät he pidä Jumalaa silmäinsä edessä. Sela.
4 (H54:6) Katso, Jumala on minun auttajani, Herra on minun sieluni tuki.
5 (H54:7) Kohdatkoon paha minun vihamiehiäni, hävitä heidät uskollisuudessasi.
6 (H54:8) Niin minä alttiisti sinulle uhraan, minä ylistän sinun nimeäsi, Herra, sillä se on hyvä.
7 (H54:9) Sillä hän pelastaa minut kaikesta hädästä, ja minun silmäni saa mielikseen katsella vihollisiani.
