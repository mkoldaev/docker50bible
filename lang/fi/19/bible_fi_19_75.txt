1 Veisuunjohtajalle; veisataan kuin: Älä turmele; virsi; Aasafin laulu. (H75:2) Me kiitämme sinua, Jumala, me kiitämme sinua; lähellä on sinun nimesi, sinun ihmeitäsi kerrotaan.
2 (H75:3) Vaikka minä valitsenkin ajan, minä tuomitsen oikein.
3 (H75:4) Vaikka maa kaikkine asukkaineen menehtyy pelkoon, pidän minä pystyssä sen patsaat. Sela.
4 (H75:5) Ylvästelijöille minä sanon: älkää ylvästelkö, ja jumalattomille: älkää sarvea nostako.
5 (H75:6) Älkää nostako sarveanne korkealle, älkää puhuko niskoitellen, julkeasti.
6 (H75:7) Ei tule apua idästä, ei lännestä, ei vuorisesta erämaasta,
7 (H75:8) vaan Jumala on se, joka tuomitsee: yhden hän alentaa, toisen ylentää.
8 (H75:9) Sillä Herran kädessä on malja, joka vaahtoaa täynnänsä höystettyä viiniä, ja siitä hän kaataa; kaikkien maan jumalattomien täytyy se juoda, särpiä pohjasakkaa myöten.
9 (H75:10) Mutta minä julistan iäti, veisaan kiitosta Jaakobin Jumalalle.
10 (H75:11) Ja kaikki jumalattomien sarvet minä katkaisen; korkealle kohoavat vanhurskaan sarvet.
