1 Лайым мадақтаңдар Жаратқан Иені! Құдайымызды ән-жырмен мадақтау игі, Бұл қандай ұнамды да жарасымды!
2 Иеміз Иерусалимді қайта салар, Исраилдің айдалғандарын қайтарар,
3 Жаралы жүректерді сауықтырар, Қайғы-қасіреттерін Ол жұбатар.
4 Иеміз жұлдыздардың санын белгілеген, Ол барлығына да өз аттарын берген.
5 Жаратқан Ие ұлы әрі тым қуатты, Шексіз мол Оның ақыл-парасаты.
6 Иеміз қорланған жанды жоғарылатады, Ал зұлымдарды Ол жерге құлатады.
7 Жаратқан Иеге шүкірлік әнін айтыңдар, Құдайымызға жетігенмен күй тартыңдар!
8 Жаратқан аспанды бұлттармен жабады, Жер бетіне жаңбырды жаудырады, Тау-төбені көк шөппен жамылдырады.
9 Осылай азық өсіреді мал мен аңдарға, Қарғаның шақырған балапандарына да.
10 Тұлпардың күшіне Жаратқан қарамайды, Жігіттің жүйріктігінен рақат таппайды,
11 Қайта, риза болады Жаратқан Ие Өзін қастерлеп, рақымына үміт еткенге.
