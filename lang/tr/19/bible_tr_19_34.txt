1 Her zaman RABbe övgüler sunacağım,Övgüsü dilimden düşmeyecek.
3 Benimle birlikte RABbin büyüklüğünü duyurun,Adını birlikte yüceltelim.
5 Ona bakanların yüzü ışıl ışıl parlar,Yüzleri utançtan kızarmaz.
6 Bu mazlum yakardı, RAB duydu,Bütün sıkıntılarından kurtardı onu.
8 Tadın da görün, RAB ne iyidir,Ne mutlu Ona sığınan adama!
10 Genç aslanlar bile aç ve muhtaç olur;Ama RABbe yönelenlerden hiçbir iyilik esirgenmez.
11 Gelin, ey çocuklar, dinleyin beni:Size RAB korkusunu öğreteyim.
12 Kim yaşamdan zevk almak,İyi günler görmek istiyorsa,
13 Dilini kötülükten,Dudaklarını yalandan uzak tutsun.
14 Kötülükten sakının, iyilik yapın;Esenliği amaçlayın, ardınca gidin.
15 RABbin gözleri doğru kişilerin üzerindedir,Kulakları onların yakarışına açıktır.
16 RAB kötülük yapanlara karşıdır,Onların anısını yeryüzünden siler.
17 Doğrular yakarır, RAB duyar;Bütün sıkıntılarından kurtarır onları.
18 RAB gönlü kırıklara yakındır,Ruhu ezginleri kurtarır.
19 Doğrunun dertleri çoktur,Ama RAB hepsinden kurtarır onu.
20 Bütün kemiklerini korur,Hiçbiri kırılmaz.
21 Kötü insanın sonu kötülükle biter,Cezasını bulur doğrulardan nefret edenler.
22 RAB kullarını kurtarır,O'na sığınanların hiçbiri ceza görmez.
