1 მიუგო ბილდად ხუშელმა და უთხრა: 
2 ხელმწიფება და შიში მის ხელთაა, ვინც მშვიდობა დაამკვიდრა თავის ზესკნელში. 
3 თუ აქვს რიცხვი მის მხედრობებს და ვის არ უნათებს მისი ნათელი? 
4 რა გაამართლებს კაცს ღვთის წინაშე და რა განწმედს დიაცის ნაშობს? 
5 აჰა, მთვარე რომ მთვარეა, ისიც ბნელდება და ვარსკვლავებიც არ არიან სუფთანი მის თვალში! 
6 მით უფრო კაცი, რომელიც ჭიაა, და ადამის ძე, რომელიც მატლია! 
