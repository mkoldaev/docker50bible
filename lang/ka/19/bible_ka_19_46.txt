1 გუნდის ლოტბარს, კორახის ძეთა ფსალმუნი.  
2 ხალხნო ყოველნო, შემოჰკარით ტაში, შეჰღაღადეთ ღმერთს გალობის ხმით; 
3 რადგან საშიშია უფალი ზენაარი, დიდი ხელმწიფე მთელი ქვეყნისა. 
4 დაგვიმორჩილებს ხალხებს და ერებს - ჩვენთა ფეხთა ქვეშ. სელა. 
5 ამოგვირჩევს ჩვენს სამკვიდრებელს, მშვენებას იაკობისას, რომ შეიყვარა. სელა. 
6 ამაღლდა ღმერთი შეძახილის ჟამს, უფალი - საყვირის ხმაზე. 
7 უგალობეთ ღმერთს, უგალობეთ, უგალობეთ ჩვენს მეფეს, უგალობეთ. 
8 რადგან მთელი ქვეყნიერების მეფეა ღმერთი; უგალობეთ გონივრულად. 
9 გამეფდა ღმერთი ხალხებზე, ღმერთი ზის თავის წმიდა ტახტზე. 
10 მთავარნი ხალხთა შეიკრიბნენ აბრაამის ღმერთის ხალხად, რადგან ღმერთისაა ფარნი ქვეყნისანი; ამაღლდა ფრიად. 
