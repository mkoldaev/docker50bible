1 მიყვარს, რომ ისმენს უფალი ჩემს ხმას, ჩემს ვედრებას. 
2 რომ მომაპყრო ყური და ჩემი დღენი მოვუხმობ მას. 
3 გარს შემომერტყნენ სასიკვდილო ტკივილები, ჯოჯოხეთის სატანჯველი მომადგა მე, გაჭირვება და მწუხარება ვპოვე. 
4 და სახელს მოვუხმობ უფლისას; გევედრები, უფალო, გადაარჩინე სული ჩემი. 
5 მოწყალეა უფალი და მართალი, და შემბრალეა ღმერთი ჩვენი. 
6 იცავს უფალი გულუბრყვილოებს; დავუძლურდი და მან მიშველა მე. 
7 დაბრუნდი, სულო ჩემო, შენს განსასვენებელში, რადგან უფალმა კეთილი მოგაგო შენ. 
8 რადგან შენ იხსენი სული ჩემი სიკვდილისაგან, თვალი ჩემი - ცრემლისაგან, ფეხი ჩემი - წაბორძიკებისაგან; 
9 ვივლი უფლის წინაშე ცოცხალთა ქვეყანაში. 
