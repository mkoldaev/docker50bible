1 გალობა აღსავალთა. დავითისათვის. გავიხარე, როცა მითხრეს: უფლის სახლში წავიდეთ. 
2 იდგნენ ფეხნი ჩვენნი შენს კარიბჭეებში, იერუსალიმო! 
3 იერუსალიმი ნაგებია, როგორც ქალაქი ერთად შერწყმული. 
4 რადგან იქ ავიდნენ ტომნი, ტომნი უფლისანი სამოწმებლად ისრაელისა, სადიდებლად უფლის სახელისა. 
5 რადგან იქ იდგა ტახტები სამართლისა, ტახტები დავითის სახლისა. 
6 ითხოვეთ მშვიდობა იერუსალიმისათვის; დამშვიდდნენ მოყვარულნი შენნი. 
7 იყოს მშვიდობა შენს ზღუდეებში, სიმშვიდე შენს სასახლეებში. 
8 ჩემთა ძმათა და მეგობართა გამო, ვამბობ: მშვიდობა შენ! 
9 ჩვენი უფალი ღმერთის სახლისთვის გისურვებ სიკეთეს შენ. 
