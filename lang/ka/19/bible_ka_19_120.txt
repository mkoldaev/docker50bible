1 გალობა აღსავალთა. მივაპყრობ თვალებს მთებს: საიდან მოვა ჩემი შეწევნა? 
2 ჩემი შეწევნა უფლისგანაა, რომელმაც შეჰქმნა ცა და ქვეყანა. 
3 არ წააბორძიკებს შენს ფეხს; არ წათვლემს დამცველი შენი. 
4 აჰა, არ წათვლემს და არ დაიძინებს მცველი ისრაელისა. 
5 უფალია შენი მცველი; უფალი, შენი მფარველი - შენი მარჯვენის გვერდით. 
6 დღისით მზე არ გავნებს და ღამით მთვარე. 
7 უფალი დაგიცავს ყოველგვარი ბოროტისაგან, დაიცავს შენს სულს; 
8 უფალი დაიცავს შენს წასვლას და მოსვლას ამიერიდან და უკუნისამდე. 
