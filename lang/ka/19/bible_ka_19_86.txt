1 კორახის ძეთა ფსალმუნი. გალობა. მისი საძირკველი წმიდა მთებშია. 
2 უყვარს უფალს სიონის ბჭეები იაკობის ყველა სამკვიდროზე მეტად. 
3 ქება-დიდებას ამბობენ შენზე, ღვთის ქალაქო. სელა. 
4 გავახსენებ რაჰაბსაა და ბაბილონს, ვინც მე მიცნობს. აჰა, ფილისტიმი და ტვიროსი ქუშთან ერთად - ეს დაიბადა იქ. 
5 სიონზე კი იტყვიან: ეს და ეს კაცი იშვა მის წიაღში, და უზენაესმა წარმართა იგი. 
6 უფალი ჩაწერს ხალხთა ნუსხაში: ეს დაიბადა აქ. სელა. 
7 მომღერლები და მესტვირენიც - ყველა ჩემი წყარო შენშია. 
