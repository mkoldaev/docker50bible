1 ადიდეთ უფალი! ადიდეთ, მორჩილნი უფლისა, ადიდეთ უფლის სახელი! 
2 იყოს სახელი უფლისა კურთხეული ამიერიდან უკუნისამდე. 
3 მზის აღსავლიდან დასავალამდე განდიდებულია სახელი უფლისა. 
4 მაღალია ყველა ხალხზე უფალი, ცათა მაღლაა მისი დიდება. 
5 ვინ არის, ვითარცა უფალი, ღმერთი ჩვენი, მაღლა დამკვიდრებული? 
6 დაბლა მჭვრეტელი, რომ ხედავდეს ცას და ქვეყანას, 
7 წამოაყენოს მტვრიდან საწყალი, სანაგვიდან აღამაღლოს ღატაკი. 
8 რათა დასვას დიდებულებთან, თავისი ხალხის დიდებულებთან. 
9 უშვილოს სახლში დაამკვიდროს დედად, რომელიც ხარობს თავის შვილებით. ადიდეთ უფალი! 
