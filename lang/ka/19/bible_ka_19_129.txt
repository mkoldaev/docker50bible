1 გალობა აღსავალთა. სიღრმეებიდან მოგიხმობ შენ, უფალო; 
2 უფალო, ისმინე ჩემი ხმა. მზად იყვნენ შენი ყურები ჩემი ვედრების ხმის მოსასმენად. 
3 თუ ცოდვებს შემოგვინახავ, უფალო, ვინ დაგიდგება? 
4 მაგრამ შენს მიერ არის შენდობა, რათა გეკრძალონ. 
5 მეიმედება უფალი, ესავს ჩემი სული და მის სიტყვას ველოდები. 
6 სული ჩემი ელოდება უფალს უფრო მეტად, ვიდრე გუშაგნი დილას, გუშაგნი დილას, 
7 ესავდეს ისრაელი უფალს, რადგან უფალთან არის წყალობა და უხვია დახსნა მისმიერი. 
8 და ის დაიხსნის ისრაელს ყველა ბრალისაგან. 
