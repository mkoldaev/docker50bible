1 გალობა აღსავალთა. უფალს ჩემი გაჭირვების ჟამს მოვუხმე და მიპასუხა. 
2 უფალო, იხსენი ჩემი სული ცრუ ბაგეთაგან, მზაკვარი ენისაგან. 
3 რას მოგცემს შენ და რას შეგძენს შენ ენა მზაკვარი? 
4 მეომრის მომახულ ისარს, წნორნარის ნაკვერცხლებთან ერთად. 
5 ვაიმე, ხიზანი ვარ მეშექისა, ვბინადრობ კედარის კარვებთან. 
6 დიდხანს მკვიდრობდა ჩემი სული მშვიდობის მოძულეებთან. 
7 მე მშვიდობა მსურს და რომ დავილაპარაკებ, ისინი საომრად ემზადებიან. 
