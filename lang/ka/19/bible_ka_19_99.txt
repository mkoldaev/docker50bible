1 ფსალმუნი სახოტბო. შეჰღაღადე უფალს, მთელო ქვეყნიერებავ! 
2 ემსახურეთ უფალს სიხარულით, მიდით მის წინაშე სიმღერით!
3 უწყოდეთ, რომ უფალია ღმერთი, მან შეგვქმნა ჩვენ და მისთვის ვართ ჩვენ - ხალხი მისი და ცხვარი, სამწყსო მისი. 
4 შედით მის კარიბჭეებში ხოტბის შესხმით, მის ეზოებში - ქება-დიდებით; მადლობა შესწირეთ მას, ადიდეთ სახელი მისი. 
5 რადგან კარგია უფალი, საუკუნოა წყალობა მისი; და თაობიდან თაობამდე - ჭეშმარიტება მისი. 
