1 Това са пътуванията на израилевите синове, които излязоха от египетската земя според войнствата си под ръката на Мойсей и Аарон.
2 И Мойсей записа тръгванията им според пътуванията им по заповедта на ГОСПОДА; и това са пътуванията им според тръгванията им:
3 Тръгнаха от Рамесий в първия месец, на петнадесетия ден от първия месец; на следващия ден след Пасхата израилевите синове излязоха с издигната ръка пред очите на всичките египтяни,
4 когато египтяните погребваха онези, които ГОСПОД беше поразил помежду им, всичките първородни. А и над боговете им ГОСПОД беше извършил съд.
5 И израилевите синове отпътуваха от Рамесий и разположиха стан в Сокхот.
6 И отпътуваха от Сокхот и разположиха стан в Етам, който е в края на пустинята.
7 И отпътуваха от Етам и се върнаха към Пиаирот, който е срещу Веелсефон, и разположиха стан срещу Мигдол.
8 И отпътуваха от Пиаирот и преминаха през морето в пустинята, изминаха тридневен път през пустинята Етам и разположиха стан в Мера.
9 И отпътуваха от Мера и дойдоха в Елим; а в Елим имаше дванадесет водни извора и седемдесет палмови дървета и там разположиха стан.
10 И отпътуваха от Елим и разположиха стан при Червеното море.
11 И отпътуваха от Червеното море и разположиха стан в пустинята Син.
12 И отпътуваха от пустинята Син и разположиха стан в Дофка.
13 И отпътуваха от Дофка и разположиха стан в Елус.
14 И отпътуваха от Елус и разположиха стан в Рафидим; и нямаше вода да пие народът.
15 И отпътуваха от Рафидим и разположиха стан в Синайската пустиня.
16 И отпътуваха от Синайската пустиня и разположиха стан в Киврот-Атаава.
17 И отпътуваха от Киврот-Атаава и разположиха стан в Асирот.
18 И отпътуваха от Асирот и разположиха стан в Ритма.
19 И отпътуваха от Ритма и разположиха стан в Римон-Фарес.
20 И отпътуваха от Римон-Фарес и разположиха стан в Ливна.
21 И отпътуваха от Ливна и разположиха стан в Риса.
22 И отпътуваха от Риса и разположиха стан в Кеелта.
23 И отпътуваха от Кеелта и разположиха стан в хълма Сафер.
24 И отпътуваха от хълма Сафер и разположиха стан в Харада.
25 И отпътуваха от Харада и разположиха стан в Макилот.
26 И отпътуваха от Макилот и разположиха стан в Тахат.
27 И отпътуваха от Тахат и разположиха стан в Тара.
28 И отпътуваха от Тара и разположиха стан в Митка.
29 И отпътуваха от Митка и разположиха стан в Асемона.
30 И отпътуваха от Асемона и разположиха стан в Масирот.
31 И отпътуваха от Масирот и разположиха стан във Венеякан.
32 И отпътуваха от Венеякан и разположиха стан в Хоргадгад.
33 И отпътуваха от Хоргадгад и разположиха стан в Йотвата.
34 И отпътуваха от Йотвата и разположиха стан в Еврона.
35 И отпътуваха от Еврона и разположиха стан в Есион-Гавер.
36 И отпътуваха от Есион-Гавер и разположиха стан в пустинята Цин, която е Кадис.
37 И отпътуваха от Кадис и разположиха стан в планината Ор, при края на едомската земя.
38 И свещеникът Аарон се изкачи на планината Ор по заповед на ГОСПОДА и умря там в четиридесетата година от излизането на израилевите синове от египетската земя, в петия месец, на първия ден от месеца.
39 Аарон беше на сто и двадесет и три години, когато умря на планината Ор.
40 И арадският цар, ханаанецът, който живееше на юг в ханаанската земя, чу за идването на израилевите синове.
41 А те отпътуваха от планината Ор и разположиха стан в Салмона.
42 И отпътуваха от Салмона и разположиха стан във Финон.
43 И отпътуваха от Финон и разположиха стан в Овот.
44 И отпътуваха от Овот и разположиха стан в Еаварим, на моавската граница.
45 И отпътуваха от Иим и разположиха стан в Девон-Гад.
46 И отпътуваха от Девон-Гад и разположиха стан в Алмон-Дивлатаим.
47 И отпътуваха от Алмон-Дивлатаим и разположиха стан на хълма Аварим, срещу Нево.
48 И отпътуваха от хълма Аварим и разположиха стан в низините на Моав при Йордан, срещу Ерихон.
49 При Йордан разположиха стан, от Вет-Есимот до Авел-Ситим на низините на Моав.
50 И ГОСПОД говори на Мойсей в низините на Моав при Йордан срещу Ерихон и каза:
51 Говори на израилевите синове и им кажи: Когато минете през Йордан в ханаанската земя,
52 да изгоните от пред себе си всичките жители на земята, да унищожите всичките им изображения и да унищожите всичките им леяни образи, и да съборите всичките им високи места.
53 И да завладеете земята и да се заселите в нея, защото ви дадох тази земя да я притежавате.
54 И да разделите земята с жребий между родовете си за наследство: на по-многобройните да дадете по-голямо наследство, а на по-малобройните да дадете по-малко наследство. На всекиго наследството да бъде там, където му падне жребият. Според бащините си племена да наследите.
55 Но ако не изгоните отпред себе си жителите на земята, тогава онези от тях, които оставите, ще бъдат тръни в очите ви и бодли в ребрата ви и ще ви притесняват в земята, в която живеете.
56 И онова, което мислех да направя на тях, ще го направя на вас.
