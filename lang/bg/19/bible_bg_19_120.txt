1 (По слав. 119) Песен на изкачванията. В скръбта си извиках към ГОСПОДА и Той ми отговори.
2 ГОСПОДИ, избави душата ми от лъжливи устни и от измамен език!
3 Какво ще ти се даде или какво ще ти се прибави, на теб, измамни езиче?
4 Остри стрели на силния с дървени въглища от хвойна.
5 Горко ми, защото странствам в Мосох, защото обитавам в шатрите на Кидар!
6 Душата ми живя много време с онези, които мразят мира.
7 Аз съм за мир, но когато говоря, те са за война.
