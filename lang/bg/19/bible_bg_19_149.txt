1 (По слав. 148) Алилуя! Пейте на ГОСПОДА нова песен, хвалението Му — в събранието на светиите.
2 Нека се весели Израил за Създателя си, нека се радват синовете на Сион за Царя си.
3 Нека хвалят Името Му с хорћ, нека Му пеят псалми с тъпанче и арфа!
4 Защото ГОСПОД благоволява в народа Си, ще украси смирените със спасение.
5 Светиите ще тържествуват в слава, ще се радват на леглата си!
6 Славословия на Бога ще бъдат в устата им и двуостър меч — в ръката им,
7 за да извършат възмездие над народите и наказание над племената,
8 за да вържат царете им с вериги и благородните им — с железни окови,
9 за да извършат над тях написания съд. Тази чест принадлежи на всички Негови светии! Алилуя!
