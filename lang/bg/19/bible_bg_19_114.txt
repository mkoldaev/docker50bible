1 (По слав. 113) Когато Израил излезе от Египет, домът на Яков — от чуждоезичен народ,
2 Юда стана Неговото светилище, Израил — Неговото владение.
3 Морето видя и побягна, Йордан се върна назад.
4 Планините заподскачаха като овни, хълмовете — като агнета.
5 Какво ти стана, море, че побягна? На теб, Йордане, че се върна назад?
6 На вас, планини, че заподскачахте като овни, и вие, хълмове — като агнета?
7 Треперй, земьо, от присъствието на Господа, от присъствието на Бога на Яков,
8 който превърна канарата във водно езеро, кремъка — във воден извор!
