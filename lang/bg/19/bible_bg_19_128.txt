1 (По слав. 127) Песен на изкачванията. Блажен всеки, който се бои от ГОСПОДА, който ходи в Неговите пътища!
2 Ще ядеш от труда на ръцете си, ще бъдеш блажен и ще ти бъде добре.
3 Жена ти ще бъде като плодоносна лоза вътре в дома ти, синовете ти — като млади маслини около трапезата ти.
4 Ето, така ще се благослови човекът, който се бои от ГОСПОДА.
5 ГОСПОД да те благослови от Сион и да гледаш добруването на Ерусалим през всичките дни на живота си,
6 да видиш синове от синовете си! Мир на Израил!
