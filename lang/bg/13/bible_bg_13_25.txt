1 И Давид и военачалниците отделиха за службата някои от синовете на Асаф и Еман, и Едутун да пророкуват с арфи и лири, и с кимвали; а броят на мъжете, които работеха в службата си, беше:
2 от синовете на Асаф: Закхур и Йосиф, и Натания, и Асарила, синовете на Асаф, под ръководството на Асаф, който пророкуваше по наредбата на царя.
3 От Едутун, синовете на Едутун: Годолия и Езрий, и Исая, и Асавия, и Мататия, и Семей, шестима, под ръководството на баща си Едутун, който пророкуваше с арфа и славеше и хвалеше ГОСПОДА.
4 От Еман, синовете на Еман: Вукия и Матания, Озиил, Суваил и Еримот, Анания, Ананий, Елиата, Гидалтий и Ромамтиезер, Йосвекаса, Малотий, Отир и Маазиот.
5 Всички тези бяха синове на царския гледач в Божиите слова Еман, определен да издига рога. И Бог даде на Еман четиринадесет сина и три дъщери.
6 Всички тези бяха под ръководството на бащите си Асаф и Едутун, и Еман при пеенето в ГОСПОДНИЯ дом с кимвали, лири и арфи за службата на Божия дом по наредбата на царя.
7 И броят им, заедно с братята им, обучени в пеенето за ГОСПОДА, всичките изкусни певци, беше двеста осемдесет и осем души.
8 И те хвърлиха жребий за задълженията си, малкият както и големият, учителят както и ученикът.
9 И първият жребий излезе за Асаф, за сина му Йосиф; вторият — за Годолия; той и братята му, и синовете му бяха дванадесет души;
10 третият — за Закхур, синовете му и братята му, дванадесет души;
11 четвъртият — за Езрий, синовете му и братята му, дванадесет души;
12 петият — за Натания, синовете му и братята му, дванадесет души;
13 шестият — за Вукия, синовете му и братята му, дванадесет души;
14 седмият — за Асарила, синовете му и братята му — дванадесет души;
15 осмият — за Исая, синовете му и братята му — дванадесет души;
16 деветият — за Матания, синовете му и братята му, дванадесет души;
17 десетият — за Семей, синовете му и братята му, дванадесет души;
18 единадесетият — за Азареил, синовете му и братята му, дванадесет души;
19 дванадесетият — за Асавия, синовете му и братята му, дванадесет души;
20 тринадесетият — за Суваил, синовете му и братята му, дванадесет души;
21 четиринадесетият — за Мататия, синовете му и братята му, дванадесет души;
22 петнадесетият — за Еримот, синовете му и братята му, дванадесет души;
23 шестнадесетият — за Анания, синовете му и братята му, дванадесет души;
24 седемнадесетият — за Йосвекаса, синовете му и братята му, дванадесет души;
25 осемнадесетият — за Ананий, синовете му и братята му, дванадесет души;
26 деветнадесетият — за Малотий, синовете му и братята му, дванадесет души;
27 двадесетият — за Елиата, синовете му и братята му, дванадесет души;
28 двадесет и първият — за Отир, синовете му и братята му, дванадесет души;
29 двадесет и вторият — за Гидалтий, синовете му и братята му, дванадесет души;
30 двадесет и третият — за Маазиот, синовете му и братята му, дванадесет души;
31 и двадесет и четвъртият — за Ромамтиезер, синовете му и братята му, дванадесет души.
