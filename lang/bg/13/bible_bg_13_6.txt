1 Синовете на Леви бяха: Гирсон, Каат и Мерарий.
2 И синове на Каат: Амрам, Исаар и Хеврон, и Озиил.
3 И деца на Амрам: Аарон и Мойсей, и Мариам. Синове на Аарон: Надав и Авиуд, Елеазар и Итамар.
4 Елеазар роди Финеес, Финеес роди Ависуй,
5 а Ависуй роди Вукий, а Вукий роди Озий,
6 а Озий роди Зараия, а Зараия роди Мераиот,
7 Мераиот роди Амария, а Амария роди Ахитов,
8 а Ахитов роди Садок, а Садок роди Ахимаас,
9 а Ахимаас роди Азария, а Азария роди Йоанан,
10 а Йоанан роди Азария; той е онзи, който служеше като свещеник в храма, който Соломон построи в Ерусалим.
11 А Азария роди Амария, а Амария роди Ахитов,
12 а Ахитов роди Садок, а Садок роди Селум,
13 а Селум роди Хелкия, а Хелкия роди Азария,
14 а Азария роди Сарая, а Сарая роди Йоседек.
15 А Йоседек отиде в плен, когато ГОСПОД откара в плен Юда и Ерусалим чрез ръката на Навуходоносор.
16 Синове на Леви: Гирсом, Каат и Мерарий.
17 Това са имената на синовете на Гирсом: Ливний и Семей.
18 А синовете на Каат: Амрам и Исаар, и Хеврон, и Озиил.
19 Синове на Мерарий: Маалий и Мусий. И ето родовете на левитите според бащините им домове:
20 От Гирсон: негов син — Ливний, негов син — Яат, негов син — Зима,
21 негов син — Йоах, негов син — Идо, негов син — Зара, негов син — Етрай.
22 Синовете на Каат: синът му Аминадав, негов син — Корей, негов син — Асир,
23 негов син — Елкана и негов син — Авиасаф, и негов син — Асир,
24 негов син — Тахат, негов син — Уриил, негов син — Озия, негов син — Саул.
25 А синове на Елкана: Амасай и Ахимот.
26 Елкана, синовете на Елкана: синът му Суфай и негов син — Нахат,
27 негов син — Елиав, негов син — Ероам, негов син — Елкана.
28 А синове на Самуил: първородният Вашний и Авия.
29 Синове на Мерарий: Маалий, негов син — Ливний, негов син — Семей, негов син — Оза,
30 негов син — Сама, негов син — Агия, негов син — Асаия.
31 А това са тези, които Давид постави над службата на пеенето в ГОСПОДНИЯ дом, когато ковчегът почиваше там,
32 които служеха с пеене пред скинията на шатъра за срещане, докато Соломон построи ГОСПОДНИЯ дом в Ерусалим; те стояха на службата си според чина си.
33 Това са онези, които стояха, и синовете им: от синовете на каатците: певецът Еман, син на Йоил, син на Самуил,
34 син на Елкана, син на Ероам, син на Елиил, син на Тоя,
35 син на Суф, син на Елкана, син на Маат, син на Амасай,
36 син на Елкана, син на Йоил, син на Азария, син на Софония,
37 син на Тахат, син на Асир, син на Авиасаф, син на Корей,
38 син на Исаар, син на Каат, син на Леви, син на Израил.
39 И брат му Асаф, който стоеше от дясната му страна: Асаф, син на Варахия, син на Сама,
40 син на Михаил, син на Ваасия, син на Малхия,
41 син на Етний, син на Зара, син на Адая,
42 син на Етан, син на Зима, син на Семей,
43 син на Яат, син на Гирсом, син на Леви.
44 И братята им, синовете на Мерарий, които стояха отляво: Етан, син на Кисий, син на Авдий, син на Малух,
45 син на Асавия, син на Амасия, син на Хелкия,
46 син на Амсий, син на Ваний, син на Самир,
47 син на Маалий, син на Мусий, син на Мерарий, син на Леви.
48 И братята им, левитите, бяха дадени за цялата служба в скинията на Божия дом.
49 А Аарон и синовете му изгаряха приносите върху олтара за всеизгарянето и върху кадилния олтар; те отговаряха за цялата служба на Пресвятото място и да правят умилостивение за Израил според всичко, което беше заповядал Божият слуга Мойсей.
50 И ето синовете на Аарон: синът му Елеазар, негов син — Финеес, негов син — Авусий,
51 негов син — Вукий, негов син — Озий, негов син — Зарая,
52 негов син — Мераиот, негов син — Амария, негов син — Ахитов,
53 негов син — Садок, негов син — Ахимаас.
54 И ето жилищата им според оградените им села в областите им: на синовете на Аарон от рода на каатците — защото на тях падна първият жребий —
55 на тях дадоха Хеврон в Юдовата земя, със землищата около него.
56 Но нивите на града и селата му дадоха на Халев, сина на Ефоний.
57 А на синовете на Аарон дадоха прибежищните градове Хеврон и Ливна със землищата му, и Ятир, и Естемо със землищата му,
58 и Илен със землищата му, Девир със землищата му,
59 и Асан със землищата му, и Ветсемес със землищата му.
60 А от вениаминовото племе: Гава със землищата му и Алемет със землищата му, и Анатот със землищата му. Всичките им градове според родовете им бяха тринадесет града.
61 И на останалите синове на Каат от рода на племето, се дадоха с жребий десет града от половината манасиево племе.
62 А на синовете на Гирсон според родовете им: от исахаровото племе и от асировото племе, и от нефталимовото племе, и от манасиевото племе във Васан се дадоха тринадесет града.
63 На синовете на Мерарий според родовете им: от рувимовото племе и от гадовото племе, и от завулоновото племе се дадоха с жребий дванадесет града.
64 Израилевите синове дадоха на левитите градовете и землищата им.
65 Дадоха с жребий тези градове, споменати по име, от племето на юдовите синове и от племето на симеоновите синове, и от племето на вениаминовите синове.
66 А някои от родовете на синовете на Каат получиха градове за областта си от ефремовото племе.
67 Дадоха им прибежищните градове: Сихем със землищата му в хълмистата земя на Ефрем и Гезер със землищата му,
68 и Йокмеам със землищата му, и Веторон със землищата му,
69 и Еалон със землищата му, и Гетримон със землищата му.
70 А от половината манасиево племе: Анир със землищата му и Вилеам със землищата му — тях дадоха на родовете на останалите синове на Каат.
71 На синовете на Гирсон: от родовете на половината манасиево племе дадоха Голан във Васан със землищата му и Астарот със землищата му.
72 А от исахаровото племе: Кедес със землищата му, и Даврат със землищата му,
73 и Рамот със землищата му, и Аним със землищата му.
74 И от асировото племе: Масал със землищата му и Авдон със землищата му,
75 и Хукок със землищата му, и Роов със землищата му.
76 И от нефталимовото племе: Кедес в Галилея със землищата му, и Амон със землищата му, и Кириатаим със землищата му.
77 На останалите синове на Мерарий: от завулоновото племе дадоха Римон със землищата му и Тавор със землищата му.
78 А оттатък Йордан при Ерихон, на изток от Йордан, от рувимовото племе: Восор в пустинята със землищата му, и Яса със землищата му,
79 и Кедимот със землищата му, и Мефаат със землищата му.
80 А от гадовото племе: Рамот в Галаад със землищата му и Маханаим със землищата му,
81 и Есевон със землищата му, и Язир със землищата му.
