1  اے میرے بیٹے !اگرتو میری باتوں کوقبول کرے اور میرےفرمان کو نگاہ میں رکھے۔ 
2  اَیساکہ توحکمت کی طرف کان لگاے اور فہم سے دل لگاے 
3  بلکہ عقل کو پُکارے اور فہم کے لئے آوازبلندکرے۔ 
4  اور اُسکو اَیسا ڈھونڈےجیسےچاندی کواور اُسکی ایسی تلاش کرے جیسی پوشیدہ خزانوں کی 
5  توتوخداوندکے خوف کو سمجھایگا اور خدا کی معرفت کو حاصل کر یگا 
6  کیونکہ خداوند حکمت بخشتا ہے۔علم وفہم اُسی کے منہ سے نکلتے ہیں۔ 
7  وہ راستبازوں کے لئے مدد تیار رکھتا ہےاور راست روکے لئے سپر ہے۔ 
8  تاکہ وہ عدل کی راہوں کی نگہبانی کرے اور اپنے مقدسوں کی راہ کو محفوظ رکھے۔ 
9  تب تو صداقت اور عدل اور راستی کو بلکہ ہر ایک اچھی راہ کو سمجھیگا۔ 
10  کیونکہ حکمت تیرے دِل میں داخل ہوگیااور علم تیری جٓان کو مرغوب ہوگا ۔ 
11  تمیزتیری نگہبان ہوگی۔فہم تیری حفاظت کریگا 
12  تاکہ تجھے شریر کی راہ سے اور کجگوسے بچائیں۔ 
13  جو راستبازی کی راہ کو ترک کرتے ہیں تاکہ تاریکی کی راہوں میں چلیں۔ 
14  جو بدکاری خوش ہوتے ہیں اور شرارت کی کجروی میں خوش رہتےہیں۔ 
15  جنکی روشیں نا ہموار اور جنکی راہیں ٹیڑھی ہیں۔ 
16  تاکہ تجھے بی عورت سے بچائیں یعنی چکنی چپڑی باتیں کرنے والی پرائی عورت سے 
17  جو اپنی جوانی کے ساتھی کو چھوڑ دیتی اور اپنے خدا کے عہد کو بھول جٓاتی ہے۔ 
18  کیونکہ اُسکا گھر موت کی اُتر ائی پر ہے اور اُسکی راہیں پاتال کوجٓاتی ہیں۔ 
19  جو کوئی اُسکے پاس جٓاتا ہےواپس نہیں آتااور زندگی کی راہوں تک نہیں پہنچتا ۔ 
20  تاکہ تو نیکوں کی راہ پر چلے اور صادقوں کی راہوں پرقائم رہے۔ 
21  کیونکہ راستباز ملک میں بسینگے اور کامل اُس میں آباد رہینگے ۔ 
22  لیکن شیریر زمین پر سے کاٹ ڈالے جٓائینگے اور دغاباز اُس سے اُکھاڑ پھینکے جٓائینگے۔ 
