1  اَے خُدا! بادشاہ کو اپنے احکام اور شاہزادہ کو اپنی صداقت عطا فرما۔ 
2  وہ صداقت سے تیرے لوگوں کی اور اِنصاف سے تیرے غریبوں کی عدالت کریگا۔ 
3  اِن لوگوں کے لئے پہاڑوں سے سلامتی کے اور پہاڑیوں سے صداقت کے پھل پیَدا ہونگے۔ 
4  وہ اِن لوگوں کے غریبوں کی عدالت کریگا۔ وہ مُحتاجوں کی اوُلاد کو بچائیگا۔ اور ظالِم کو ٹُکڑے ٹُکڑے کر ڈالے گا۔ 
5  جب تک سورج اور چاند قائم ہیں لوگ نسل در نسل تجھ سے ڈرتے رہینگے۔ 
6  وہ کٹی ہوئی گھاس پر مینہ کی مانِند اور زمین کو سیراب کرنے والی بارش کی طرح نازل ہوگا۔ 
7  اُسکے ایّامیں صادق برومند ہونگے اور جب تک چاند قائم ہے خوب امن رہیگا۔ 
8  اُسکی سلطنت سُمندر سے سُمندر تک اور دریایِ فرؔات سے زمین کی انتہا تک ہو گی۔ 
9  بیابان کے رہنے والے اُسکے آگے جھُکینگے اور اُسکے دُشمن خاک چاٹینگے۔ 
