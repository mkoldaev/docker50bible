1 Հաճելի է ինձ, որ Տէրը լսեց ձայնն իմ աղօթքի։ 
2 Ականջն իր մօտեցրեց ինձ, եւ ես իմ օրերում նրա՛ն դիմեցի։ 
3 Ինձ պատեց երկունքը մահուան, եւ դժոխքի վշտերն ինձ բռնեցին։ Նեղութիւն եւ անձկութիւն գտայ 
4 եւ Տիրոջ անունը կանչեցի՝ ասելով.Ո՜վ Տէր, փրկի՛ր ինձ։ 
5 Գթառատ եւ արդար է մեր Տէր Աստուածը։ 
6 Տէրը ողորմում եւ պահպանում է մանուկներին. ես խոնարհ եղայ, եւ Տէրն ինձ փրկեց։ 
7 Դարձի՛ր, հոգի՛դ իմ, դէպի հանգիստը քո, քանզի Տէրն օգնեց քեզ։ 
8 Նա ինձ փրկեց մահուանից, աչքերս՝ արտասուքից եւ ոտքերս՝ սայթաքումից։ 
9 Թող ողջերի երկրում հաճելի լինեմ Տիրոջ առջեւ։ 
