1 Օրհնեցէ՛ք Տիրոջը, երիտասարդնե՛ր, օրհնեցէ՛ք անունը Տիրոջ։ 
2 Թող Տիրոջ անունն օրհնեալ լինիայսուհետեւ մինչեւ յաւիտեան։ 
3 Արեւելքից մինչեւ արեւմուտք օրհնեալ լինի անունը Տիրոջ։ 
4 Բարձր է Տէրը բոլոր ազգերից վեր, եւ երկնքում է փառքը նրա։ 
5 Ո՞վ է նման մեր Տէր Աստծուն, որ բնակւում է բարձունքներում։ 
6 Նա տեսնում է հեզերին երկնքում ու երկրի վրայ։ 
7 Բարձրացնում է աղքատներին գետնից,եւ տառապեալներին վեր քաշում աղբանոցից։ 
8 Նրանց որպէս իշխան նստեցնում է իր ժողովրդի իշխանների կողքին։ 
9 Ամուլ կնոջը բնակեցնում է ցնծալից տան մէջ՝ իբրեւ մայր, որ հրճւում է զաւակներով։ 
