1 Օրհներգութիւններ Բարձունքի աստիճանների վրայ 
2 Մանկութիւնիցս ի վեր բազում անգամ մարտնչեցին իմ դէմ, - թող Իսրայէլն ասի այդ, - 
3 մանկութիւնիցս ի վեր բազում անգամ մարտնչեցին իմ դէմ, բայց չյաղթեցին ինձ։ 
4 Մեղաւորներն հարուածեցին իմ թիկունքին, երկար ժամանակ գործեցին անօրէնութիւնն իրենց։ 
5 Տէրն արդար է, մեղաւորների պարանոցը նա կը խորտակի։ 
6 Ամօթահար կը լինեն ու ետ կը դառնան բոլոր նրանք, ովքեր ատում են Սիոնը։ 
7 Նրանք կը լինեն տանիքի խոտի պէս, որ չորանում է դեռ չհնձած։ 
8 Դրանով հնձուորն իր բուռը չի լցնի, ոչ էլ խուրձ կապողն՝ իր գիրկը։ 
9 Նրանց կողքից անցնողները չեն ասի՝ Տիրոջ օրհնութիւնը ձեզ վրայ լինի, եւ օրհնեալ լինէք Տիրոջ անունով։ 
