1 Zbormajstrovi. Žalm Koreho synov.
2 Tlieskajte rukami, všetky národy, jasajte Bohu hlasom radostným.
3 Lebo Pán je Najvyšší a hrozný, nad celou zemou veľký kráľ.
4 Podmaňuje nám národy a pohanov nám kladie pod nohy.
5 On pre nás vybral dedičstvo, slávu Jakuba, ktorého má rád.
6 Za jasotu vystupuje Boh, Pán vystupuje za hlaholu poľnice.
7 Spievajte Bohu, spievajte, spievajte nášmu kráľovi, spievajte.
8 Pretože Boh je kráľom celej zeme; spievajte mu chválospev.
9 Boh kraľuje nad národmi, Boh sedí na svojom svätom tróne.
10 Kniežatá národov sa spolčujú s národom Boha Abrahámovho. Veď Bohu patria mocní zeme, tak veľmi je vyvýšený.
