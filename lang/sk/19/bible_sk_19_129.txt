1 Pútnická pieseň. Často dorážali do mňa od mojej mladosti, nechže povie Izrael:
2 Často dorážali do mňa od mojej mladosti, a nič nezmohli proti mne.
3 Po mojom chrbte orali oráči, ťahali dlhé brázdy.
4 Ale spravodlivý Pán rozsekal postroje hriešnikov.
5 Nech s hanbou ustúpia všetci, čo nenávidia Sion.
6 Nech sú sťa tráva na streche, čo uschne prv, ako ju skosia.
7 Kosec si ňou nenaplní hrsť, ani viazač snopov náručie.
8 A čo idú okolo, nezavolajú: „Pán vás požehnaj; žehnáme vás v mene Pánovom.“
