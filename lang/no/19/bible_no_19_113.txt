1 Halleluja! Lov, I Herrens tjenere, lov Herrens navn! 
2 Herrens navn være lovet fra nu av og inntil evig tid! 
3 Fra solens opgang til dens nedgang er Herrens navn høilovet. 
4 Herren er ophøiet over alle hedninger, hans ære er over himmelen. 
5 Hvem er som Herren vår Gud, han som troner så høit, 
6 som ser så dypt ned, i himmelen og på jorden, 
7 som reiser den ringe av støvet, ophøier den fattige av skarnet 
8 for å sette ham hos fyrster, hos sitt folks fyrster, 
9 han som lar den ufruktbare hustru bo som glad barnemor! Halleluja! 
