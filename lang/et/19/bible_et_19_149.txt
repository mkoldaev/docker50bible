1 Halleluuja! Laulge Issandale uus laul, tema kiituslaul vagade koguduses! 
2 Iisrael rõõmustagu oma tegijast! Siioni lapsed ilutsegu oma kuningast! 
3 Nad kiitku ringtantsus tema nime, trummide ja kanneldega mängigu nad temale! 
4 Sest Issandal on hea meel oma rahvast, ta ehib viletsad päästega. 
5 Vagad ilutsegu au sees, nad hõisaku oma voodites! 
6 Neil olgu suus Jumala ülistus ja käes kaheterane mõõk, 
7 et valmistada kättemaks paganarahvaile ja nuhtlus rahvahõimudele, 
8 et siduda nende kuningad ahelaisse ja panna jalaraudu nende auväärsed mehed, 
9 et saata täide nende kohta kirja pandud kohtuotsus! See on auks kõigile tema vagadele. Halleluuja!
