1 Laulujuhatajale: Korahi laste laul.  
2 Plaksutage käsi, kõik rahvad! Hõisake Jumalale rõõmsa häälega! 
3 Sest Issand, Kõigekõrgem, on kardetav, ta on kogu ilmamaa suur kuningas. 
4 Tema heidab rahvad meie alla ja rahvahõimud meie jalge alla. 
5 Tema valib meile meie pärisosa, oma armsa Jaakobi toreduse. Sela. 
6 Jumal on üles läinud rõõmuhõisete saatel, Issand on üles läinud pasunahäälega. 
7 Mängige kiitust Jumalale, mängige kiitust! Mängige kiitust meie kuningale, mängige kiitust! 
8 Sest Jumal on kogu ilmamaa kuningas. Laulge temale kiituslaulu! 
9 Jumal on kuningas rahvaste üle, Jumal istub oma pühal aujärjel. 
10 Rahvaste õilsaimad tulid kokku, Aabrahami Jumala rahva juurde. Tõesti, Jumala omad on ilmamaa kilbid, tema on väga ülendatud.
