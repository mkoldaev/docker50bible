1  هلّلویاه! ای بندگان خداوند، تسبیح بخوانید. نام خداوند را تسبیح بخوانید. 
2  نام خداوند متبارک باد، از الآن و تا ابدالآباد. 
3  از مَطْلَع آفتاب تا مغرب آن، نام خداوند تسبیح خوانده شود. 
4  خداوند بر جمیع امّت‌ها متعال است و جلال وی فوق آسمانها. 
5  کیست مانند یهوّه خدای ما که بر اعلی علّیین نشسته است؟ 
6  و متواضع می‌شود تا نظر نماید بر آسمانها و بر زمین؛ 
7  که مسکین را از خاک برمی‌دارد و فقیر را از مزبله برمیافرازد. 
8  تا او را با بزرگان بنشاند، یعنی با بزرگان قوم خویش. 
9  زن نازاد را خانهنشین می‌سازد و مادر فرحناک فرزندان. هلّلویاه! 
