1  [برای سالار مغنیان. مزمور و سرود برذوات اوتار] خدا بر ما رحم کند و ما را مبارک سازد و نور روی خود را بر ما متجلی فرماید! سِلاه. 
2  تا راه تو در جهان معروف گردد و نجات تو به جمیع امّت‌ها. 
3  ای خدا قومها تو را حمد گویند. جمیع قومها تو را حمد گویند. 
4  امّت‌ها شادی و ترنم خواهند نمود زیرا قومها را به انصاف حکم خواهی نمود و امّت‌های جهان را هدایت خواهی کرد، سلاه. 
5  ای خدا قومها تو را حمد گویند. جمیع قومها تو را حمد گویند. 
6  آنگاه زمین محصول خود را خواهد داد و خدا خدای ما، ما را مبارک خواهد فرمود. 
7  خدا ما را مبارک خواهد فرمود. و تمامیِ اقصای جهان از او خواهند ترسید. 
