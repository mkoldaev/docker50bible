1  [سرود درجات از داود] اگر خداوند با ما نمی‌بود، اسرائیل الآن بگوید؛ 
2  اگر خداوند با ما نمی‌بود، وقتی‌که آدمیان با ما مقاومت نمودند، 
3  آنگاه هر آینه ما را زنده فرو می‌بردند، چون خشم ایشان بر ما افروخته بود. 
4  آنگاه آبها ما را غرق می‌کرد و نهرها بر جان ما می‌گذشت. 
5  آنگاه آبهای پر زور، از جان ما می‌گذشت. 
6  متبارک باد خداوند که ما را شکار برای دندانهای ایشان نساخت. 
7  جان ما مثل مرغ از دام صیّادان خلاص شد. دام گسسته شد و ما خلاصییافتیم. 
8  اعانت ما به نام یهوّه است، که آسمان و زمین را آفرید. 
