1 Dziedātāju vadonim. Dāvida dziesma. 
2 Cik ilgi, ak, Kungs, Tu neliksies zinis par mani, cik ilgi Tu apslēpsi Savu vaigu no manis? 
3 Cik ilgi man būs glabāt rūpes savā dvēselē, diendienā bēdāties savā sirdī? Cik ilgi mans ienaidnieks pacelsies pār mani? 
4 Raugies šurp, paklausi mani, Kungs, mans Dievs, dari manas acis spodras, ka es neaizmiegu nāvē! 
5 Lai mans ienaidnieks nesaka:Es esmu uzvarējis! Un lai mans pretinieks nelīksmo, kad es krītu. 
6 Es ceru uz Tavu žēlastību, mana sirds ir līksma par Tavu palīdzību! 
7 Es dziedāšu Tam Kungam, ka Viņš man tik daudz laba dara!
