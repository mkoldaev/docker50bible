1 Koraha dēlu dziesma. Dieva Tā Kunga pilsēta ir dibināta uz svētiem kalniem. 
2 Tas Kungs mīl Ciānas vārtus vairāk par visiem Jēkaba mājokļiem. 
3 Varenas lietas stāsta par tevi, tu Dieva pilsēta. (Sela.) 
4 Rahabu un Bābeli Es pieskaitu zemēm, kas Mani atzīst, arī Filistiju, Tiru un Etiopiju,- ikvienu, kas tur ir dzimis. 
5 Bet par Ciānu var sacīt: Ikvienam cilvēkam tur ir dzimtene, un pats Visuaugstākais to nostiprina. 
6 Tas Kungs skaita, kad Viņš pieraksta tautas:Šis ir tur dzimis. 
7 Kā dziedātāji, tā dejotāji dzied par Tevi: Visi mani avoti ir Tevī!
