1 Dziedātāju vadonim, cītaras pavadībā. Dāvida dziesma. 
2 Uzklausi manus saucienus, manas taisnības Dievs! Kad biju spaidos, Tu manā priekšā pavēri durvis - tad nu žēlo mani un uzklausi, ko lūdzu! 
3 Cilvēku bērni, cik ilgi lai mans gods paliek kaunā? Cik ilgi jūs mīlēsit to, kas iznīkst, un pieķersities meliem? 
4 Tad nu ziniet, ka Tas Kungs mani brīnišķi vadījis. Viņš uzklausa visas manas lūgšanas. 
5 Dusmojiet, bet negrēkojiet! Pārdomājiet klusībā savās sirdīs, kad esat jau savās guļasvietās, un klusiet! (Sela.) 
6 Nesiet taisnības upurus un paļaujieties uz To Kungu! 
7 Gan daudzi saka:Kas dos mums laimi? Pacel Tu, Kungs, pār mums Sava vaiga gaišumu! 
8 Tu esi devis lielāku prieku manai sirdij nekā viņiem laikos, kad viņiem labības un vīna papilnam. 
9 Es apgulšos mierā un dusēšu, jo Tu vien dari, ka dzīvoju drošībā.
